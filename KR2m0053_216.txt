# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:07.757302
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷二百二
<pb:KR2m0053_WYG_216-1a>¶
　欽定四庫全書¶
　欽定八旗通志卷二百二¶
　　人物志八十二¶
　　　大臣傳六十八(漢軍鑲白旗二馮屈盡美蕭張問/政  白如梅    國相    永藻)¶
　　　　(白潢/)　(沈廷正/)　(劉輝祖/)¶
　　　　屈盡美¶
　　　屈盡美漢軍鑲白旗人由廕生補佐領順治九年¶
　　　授兵部啟心郎十八年六月遷大理寺少卿七月¶
<pb:KR2m0053_WYG_216-1b>¶
　　　遷宏文院學士十月授廣西巡撫康熙二年六月¶
　　　疏言粤西兵燹後人民稀少武藝未嫻請停癸夘¶
　　　科武鄉試¶
允之十二月擢廣西總督是時平樂府猺獞流劫富川恭¶
　　　城修仁荔浦四縣三年六月盡美攻谷塘下井諸¶
　　　寨擒斬二千餘又𠞰恭城縣毛塘等猺分攻鳯頭¶
　　　牛尾諸寨檄湖廣兵堵截清溪源口盡美率兵由¶
　　　石口寨進賊敗遁擒逆首黄天貴諸寨相率降九¶
<pb:KR2m0053_WYG_216-2a>¶
　　　月令監軍道黄惟鍛攻修仁縣古西猺寨誘擒賊¶
　　　首廖萬千移師擊永福縣六貢窠賊周晚並妖賊¶
　　　李太平斬之進𠞰南隘街村及八排巴山村皆捷¶
　　　賊悉平四年裁缺回京候補六年六月授漕運總¶
　　　督七月疏言現裁推官漕糧乏員監兑臣已通行¶
　　　各省令知府監兊以速漕務¶
上以盡美不請㫖擅通行下部察議部議於同知通判内¶
　　　斟酌委用盡美降二級准抵尋疏言楚省有漕府¶
<pb:KR2m0053_WYG_216-2b>¶
　　　分同知均有清軍及經收厰税責糧務乃通判職¶
　　　司應専責監兑從之七年江西巡撫董衛國奏嵗¶
　　　暮回空糧舡未到兑糧必致遲悞¶
上令盡美明白回奏尋奏運糧河道變遷始則清口被淤¶
　　　繼則淮水漲發又黄家觜駱馬湖等處稽阻致糧¶
　　　船遲到現促即日南下八年衛國復疏報上屆尾¶
　　　運船隻至今仍未盡到新漕不能依限過淮部議¶
　　　盡美遲悞降三級調用得¶
<pb:KR2m0053_WYG_216-3a>¶
㫖依議解任未補官卒¶
　　　　張問政¶
　　　張問政漢軍鑲白旗人順治九年由貢士授直𨽻¶
　　　唐縣知縣十三年行取以御史用十五年八月補¶
　　　河南道御史十一月¶
命巡按廣東十六年九月疏言廣東烟瘴之域文武視為¶
　　　畏途致委署濫而吏治日淆查衞所守備千總屯¶
　　　糧責任攸闗現在部選到任者十八員未任者一¶
<pb:KR2m0053_WYG_216-3b>¶
　　　員委署者十六員至香山等十五所則現缺無官¶
　　　請¶
勅部將選補各員早令赴任庶委員可撤軍糈不誤又疏¶
　　　言兵以衛民民以養兵廣東兵驕潮州駐防為甚¶
　　　一年兩次戍守倐換倐更兵民日成水火鎮臣許¶
　　　爾顯莅任後約束嚴明兵民相帖臣抵潮郡士民¶
　　　懇留該鎮皆謂防兵少一畨更換民獲無窮休息¶
　　　是知該鎮久駐不但潮民稱便凡經過州邑並受¶
<pb:KR2m0053_WYG_216-4a>¶
　　　其福現經平南王尚可喜題定一年一換請嗣後¶
　　　三年一換以綏靖地方均下部議行十七年四月¶
　　　疏言鹽餉闗係軍需分毫難容逋欠查富賀一埠¶
　　　餉納廣東商居廣西營商張標等倚總兵馬雄勢¶
　　　逋餉三年致鹽道鹽司莫可追求在張標等固法¶
　　　無可貸而馬雄以封疆大臣庇奸抗課祈¶
勅部嚴追以懲積玩得¶
㫖張標等提問馬雄降二級留任康熙二年¶
<pb:KR2m0053_WYG_216-4b>¶
命巡視兩淮鹽政尋奉¶
㫖内陞以正四品銜食俸借補湖廣道御史十二年六月¶
　　　遷光禄寺少卿八月轉大理寺寺丞九月遷大理¶
　　　寺少卿十八年五月遷太僕寺卿七月遷通政使¶
　　　八月擢工部右侍郎疏言前因兵餉不繼開例捐¶
　　　納道員以上定例不准捐復獨廢黜知府許援例¶
　　　復職自開此例部選還職不一其人有甫經革職¶
　　　即納銀候選者名為急公實則馳心名利之場借¶
<pb:KR2m0053_WYG_216-5a>¶
　　　此營私取償於下吏及百姓耳雖未敢必其全屬¶
　　　不肖然前無可取後復何效貪汚既足敗檢庸懦¶
　　　亦堪誤事請嗣後降調知府援例復職試其才猷¶
　　　量予同知等缺三年無過方予陞轉其革職知府¶
　　　祗許降捐同知既不没急公之義復不輕方面之¶
　　　任飭官方清吏治似為有益部議知府係州縣表¶
　　　率其因公降級者仍准捐納還級以原官用革職¶
　　　概不准捐從之十九年因病乞休¶
<pb:KR2m0053_WYG_216-5b>¶
諭解任調理二十年卒¶
賜祭葬如例¶
　　　　白如梅(子色純/)¶
　　　白如梅漢軍鑲白旗人初任佐領順治十一年正¶
　　　月授督捕右理事官十月遷都察院左僉都御史¶
　　　十二年十二月授山西巡撫十三年四月疏言外¶
　　　省大吏亷訪屬員劣蹟去之惟恐不速原非先審¶
　　　而後劾及由按察司轉行府㕔各官逐欵研訊須¶
<pb:KR2m0053_WYG_216-6a>¶
　　　證據明確乃得定案斷不能事事與原㕘相合故¶
　　　督㕘撫審撫㕘督審不令原㕘者究擬所以防流¶
　　　弊也乃在外讞牘例係通詳必待原㕘者批允方¶
　　　得繕疏未免强求情節符合駁而又駁請嗣後惟¶
　　　許承¶
㫖究擬者核詳定案原㕘上司不得批駁果見有徇庇開¶
　　　脱情弊另行據實糾㕘將承問及批允之官議處¶
　　　則苛求絶而讞擬公矣疏下部議如所請十七年¶
<pb:KR2m0053_WYG_216-6b>¶
　　　以督催協濟陜西四川兵餉加兵部尚書銜又以¶
　　　協濟雲南四川兵餉全行起解加太子少保十八¶
　　　年六月疏言陽和巨鎮僅一守備難資彈壓請以¶
　　　新平㕘將更調朔州為雲西極邊請以馬邑守備¶
　　　移駐天成陽和二衛屯糧舊多逋欠應令中路通¶
　　　判移駐陽和稽屯清餉又言晉省鑄錢向於太原¶
　　　平陽潞安汾州設爐十座大同設爐二十座多少¶
　　　不均請減大同爐座之半増入省城庶不致此贏¶
<pb:KR2m0053_WYG_216-7a>¶
　　　彼絀矣疏並下部議行九月擢陜西總督康熙四¶
　　　年五月裁併山西總督於陜西即以如梅任之是¶
　　　年冬厄魯特台吉阿喇納所屬䝉古越定𦍑廟邊¶
　　　界逰牧山丹衛遊擊房玉柱理諭不從率兵驅逐¶
　　　衆䝉古抗鬭傷害我兵十數人我兵合擊乃遁去¶
　　　鎗斃及斬死者二百餘人獲馬二百餘牛羊千餘¶
　　　如梅疏報不言我兵陣亡及陣獲馬匹牲畜而僅¶
　　　云互如對敵殺傷蒙古三十餘人五年九月¶
<pb:KR2m0053_WYG_216-7b>¶
上察知其事¶
勅理藩院遣官以所獲牲畜給還䝉古台吉阿喇納¶
恩卹陣亡受傷兵丁下部察議如梅隠諱罪應革職任¶
命留太子少保革去總督十五年九月卒子色純初任内¶
　　　院副理事官順治二年遷刑部啟心郎九年遷𢎞¶
　　　文院學士充纂修¶
太宗文皇帝實録副總裁官十一年充順天鄉試正考官¶
　　　擢吏部侍郎十三年四月以員外郎朱世徳司𣙜¶
<pb:KR2m0053_WYG_216-8a>¶
　　　河西務虧缺税銀吏户二部援¶
恩赦免議部臣並坐瞻徇色純罷任六月起秘書院學士¶
　　　明年充¶
　　經筵講官十五年遷禮部侍郎兼文華殿學士十七¶
　　　年六月¶
命署河道總督色純以祖玉銘老病疏辭八月授總督倉¶
　　　場侍郎康熙二年考滿加工部尚書銜仍督倉場¶
　　　事四年至七年屢以漕糧全完予紀録八年八月¶
<pb:KR2m0053_WYG_216-8b>¶
上以前此鰲拜輔政時薦劾不公¶
特詔舉行察典以色純不孚衆論¶
命降二級隨旗行走十三年七月起為江西巡撫時逆藩¶
　　　吳三桂耿精忠反賊黨分道窺伺江西色純既之¶
　　　任疏言逆賊逼脅良民割去髮辮意謂¶
天兵所到必以無辮加罪因而鼓惑人心負嵎死守若得¶
明勅領兵將弁專戮抗拒賊人其愚懦之民被脅割辮者¶
　　　概行寛免則脱歸恐後不為賊用矣至逆賊屯聚¶
<pb:KR2m0053_WYG_216-9a>¶
　　　多在城池村莊之外敗竄後所留悉是良民宜令¶
　　　無所驚怖被賊擄掠子女許各認領並免收繫疏¶
　　　下兵部議行十二月色純遣逰擊李天柱敗精忠¶
　　　偽將王九萬等於㑹昌又敗之湖城擒偽副將楊¶
　　　權又遣逰擊田振敗賊西塘擒偽都司鍾喜泰等¶
　　　十四年二月遣天柱敗三桂偽將陳昇於湯村復¶
　　　龍泉縣又遣同知顧岱宣諭興國瑞金雩都諸土¶
　　　賊降其魁謝吉祥曾鳳謝大全等十一月卒於官¶
<pb:KR2m0053_WYG_216-9b>¶
賜祭葬如例諡勤僖二十三年正月¶
上諭大學士等曰督撫乃封疆大臣通省民命所闗¶
世祖皇帝時所用者尚屬循良逮至輔臣時用張長庚白¶
　如梅張自徳賈漢復屈盡美韓世琦等匪人致百姓困¶
　苦已極今相沿成習尚未盡改現在浙江湖廣總督江¶
　寧巡撫員缺必擇賢能補授方於地方有濟十二月¶
諭八旗漢軍都統等曰國家自¶
祖宗定鼎以來委任漢軍官員與滿洲一體其中頗有宣¶
<pb:KR2m0053_WYG_216-10a>¶
　猷効力者如孟喬芳張存仁輩朝廷亦得其用比年漢¶
　軍居官者大不如初每赴外任多㩦傔從汰侈麋費惟¶
　務黷貨累民恣肆放逸未能謹守法度如張長庚賈漢¶
　復白色純等不可勝舉屢加申飭尚多因循未見改轍¶
　兹者巡行江南衆口一辭稱江寧知府于成龍清亷愛¶
　民朕已超遷為安徽按察使又特召其父賞賜以示褒¶
　美亷吏至意凡爾八旗漢軍自今以後悉宜洗心滌慮¶
　痛除舊習或子弟官守在外宜各貽書訓勉果有潔已¶
<pb:KR2m0053_WYG_216-10b>¶
　愛民如于成龍者朕立行擢用如猶怙非不悛國有常¶
　法不能為此輩貸也三十三年三月復¶
諭大學士等曰從前總督張長庚屈盡美巡撫白色純韓¶
　世𤦺等居官不善不數年間子孫窮困由此觀之徒貽¶
　惡名此輩所貪取者今安在哉¶
　　　　馮國相¶
　　　馮國相漢軍鑲白旗人父有功¶
太宗文皇帝崇徳八年從征明中後所前屯衛凱旋授佐¶
<pb:KR2m0053_WYG_216-11a>¶
　　　領順治元年隨都統葉臣征山西以紅衣礟攻克¶
　　　太原城二年隨都統金礪征湖廣撃敗偽總兵馬¶
　　　進忠於武昌獲賊船十有三敘功予雲騎尉世職¶
　　　五年授杭州協領七年九年疊遇¶
恩詔晉世職至三等輕車都尉十八年卒國相襲職康熙¶
　　　十三年吳三桂叛據湖南國相隨順承郡王勒爾¶
　　　錦往征賊將陶繼智劉之復等犯宜昌國相領隊¶
　　　發礟撃郤賊衆尋隨貝勒察尼敗賊於岳州十八¶
<pb:KR2m0053_WYG_216-11b>¶
　　　年正月隨都統根特敗賊虎渡口遂進征灃州常¶
　　　徳屢立戰功十九年凱旋授佐領尋授㕘領三十¶
　　　年十二月擢鑲白旗漢軍副都統三十四年調右¶
　　　衛左翼副都統時噶爾丹侵擾邊境國相率兵至¶
　　　阿爾蘇台偵賊聲息明年¶
上親征駐蹕克嚕倫河國相運礟至軍前即隨撫逺大將¶
　　　軍費揚古等由西路督兵敗賊於昭莫多俘獲無¶
　　　算是年冬還京授鑲白旗漢軍副都統三十六年¶
<pb:KR2m0053_WYG_216-12a>¶
　　　叙功予雲騎尉世職合所襲之職為二等輕車都¶
　　　尉尋調鑲黄旗漢軍副都統四十一年擢正藍旗¶
　　　漢軍都統五十七年十月卒¶
賜祭葬如例子毅襲騎都尉六十年由㕘領授廣州副都¶
　　　統明年擢廣東提督雍正元年十月卒於官祭𦵏¶
　　　如例子瀚襲騎都尉三年四月¶
上以八旗公庫事務惟國相辦理時綜計眀析下部議叙¶
　　　於現襲之騎都尉加一雲騎尉十年九月¶
<pb:KR2m0053_WYG_216-12b>¶
諭九卿曰原任都統馮國相謹慎小心樸誠自矢服官辦¶
　事從無過愆向來各旗公庫俱有虧空惟馮國相所管¶
　正藍旗全無欠缺此即其出納謹嚴操守潔清之明騐¶
　伊係朕藩邸之人知之有素應否入賢良祠㑹議具奏¶
　　　尋九卿以詳考事實洵為賢良大臣允宜入祠議¶
　　　行乾隆元年¶
　詔九卿核議已祀賢良諸臣之應追諡者列奏¶
　賜國相諡曰桓僖¶
<pb:KR2m0053_WYG_216-13a>¶
　　　蕭永藻¶
　　蕭永藻漢軍鑲白旗人父養元管佐領永藻由廕¶
　　生補刑部筆帖式康熙十六年六月授内閣中書¶
　　十七年四月遷禮部員外郎襲管佐領二十四年¶
　　八月遷郎中二十七年監督湖口闗税務尋授御¶
　　史二十八年八月遷内閣侍讀學士三十四年七¶
　　月遷順天府尹三十五年十二月擢廣東巡撫三¶
　　十七年三月疏言開爐鼓鑄原為便於兵民而設¶
<pb:KR2m0053_WYG_216-13b>¶
　　粤東偏在海隅用錢無多開鑄將及三年錢文倍¶
　　增錢價益減現在每千市價三錢二三分不等兵¶
　　丁月餉按定例而支照市價而用已屬苦累距省¶
　　遥逺各營搬運需費領一兩之錢不及數錢之用¶
　　民間亦因錢價日減貨物難行請暫停鼓鑄從之¶
　　八月疏言鼔鑄雖停其局内存錢照舊塔放兵餉¶
　　自夏徂秋錢價更賤兵丁月餉無幾請即支給全¶
　　銀俾有實濟俟錢價稍昻再行搭放十一月疏言¶
<pb:KR2m0053_WYG_216-14a>¶
　　　兩廣鹽政沈愷曾一年差滿請展限一年俾清理¶
　　　積年未完課銀五十餘萬兩未銷鹽引一百餘萬¶
　　　道部議並従所請三十八年十月疏言開山掘礦¶
　　　招集多人羣聚一方良莠混雜臣受事之初再三¶
　　　飭禁近有長寧縣匪徒集衆私採臣即飭恵潮道¶
　　　察究完結知縣尤鵬翔不先通報請¶
勅部議處下部議革鵬翔職三十九年正月疏言廣州府¶
　　　屬之南海畨禺東莞新㑹四縣幅&KR0695;遼濶逼近海¶
<pb:KR2m0053_WYG_216-14b>¶
　　　洋最為難治必須選調賢能前撫臣髙承爵選員¶
　　　請調南海東莞部議二縣不在欠糧難完應調之¶
　　　列未准行臣思在昔荒逃甫復故止就欠糧議調¶
　　　今遷復日久不患民賦逋欠而患盜賊未弭請以¶
　　　清逺乳源茂名海豐知縣張象乾姚炳坤錢以塏¶
　　　白章調補南海畨禺東莞新㑹四縣得¶
㫖如所請行後不為例十二月給事巾湯右曾疏劾永藻¶
　　　與總督石琳于瓊州府屬擾害黎峝致黎人争鬬¶
<pb:KR2m0053_WYG_216-15a>¶
　　　事遲至一載始行具題其交相徇庇可知縱貪殘¶
　　　之屬員朘民漁利吏治安得不敝民生安得不困¶
　　　民生既困遂為盜賊如在海則有電白陽江在山¶
　　　則有英徳翁源及普寧縣富美寨等處横行刦掠¶
　　　雖經𠞰滅而民間受害已多不知平日之察吏安¶
　　　民者奚在也¶
上遂調廣西巡撫彭鵬至廣東永藻調廣西仍¶
命回奏下部察議應降二級調用得¶
<pb:KR2m0053_WYG_216-15b>¶
㫖從寛留任四十年三月入¶
覲¶
諭曰彭鵬在廣西居官甚好爾可效彼所行爾在廣東時¶
　盜案甚多牽連數百人俱罹法網近復有黎人之事爾¶
　居官果善豈致如此爾所薦人亦未必賢嗣後但當擇¶
　清亷者舉之居官既亷辦事自善即錢糧稍有未完百¶
　姓自為彼勉力急公也爾其識之先是彭鵬疏請禁革¶
　　　廣西私派積弊¶
<pb:KR2m0053_WYG_216-16a>¶
上命永藻察奏十一月疏言粤西向因軍興差役浩繁費¶
　　　無所出從田糧加派銀兩迨承平後士民倡議照¶
　　　糧攤派以應公務名曰均平相沿已久是以前撫¶
　　　臣題請禁革臣莅任伊始即屏絶餽贈嚴飭所屬¶
　　　不許於正供外妄派絲毫竊恐愚民易於蠱惑不¶
　　　肖有司仍蹈故轍乞¶
勅部行文勒石嚴禁以垂永乆至布政使派修衙署銀係¶
　　　各屬自捐惟左州知州劉正國私派民間銀八十¶
<pb:KR2m0053_WYG_216-16b>¶
　　　兩應議罪其巡撫衙署所有鋪陳器具僉稱在省¶
　　　司道府凑集供應非出派捐臣已盡數發還謹一¶
　　　併題明事下部議如所請劉正國革職逮問四十¶
　　　一年五月疏言粤西僻處邊陲猺獞雜處而南寧¶
　　　太平慶逺思恩四府地接交夷兼轄土州縣司峝¶
　　　寨五十餘處尤為難治前經九卿議定四府屬員¶
　　　缺擇桂林平樂等府品級相當者調補三年俸滿¶
　　　陞用惟是南太慶恩四府㕔州縣共二十九員桂¶
<pb:KR2m0053_WYG_216-17a>¶
　　　林平樂等五府知縣以上共五十八員當奉行之¶
　　　始尚有久任之員可以選擇迄今一十六年除調¶
　　　補𠫭劾陞任病休外多係任事日淺才守未知即¶
　　　有久任者亦係循分供職與選擇調補之例不符¶
　　　前撫臣彭鵬于調補各員恐以地方之美惡為趨¶
　　　避酌一掣籖之法實屬至公嗣後四府官員缺出¶
　　　應仍以五府内之亷能者掣簽調補如無可調之¶
　　　員請¶
<pb:KR2m0053_WYG_216-17b>¶
㫖特簡補授¶
上是其言下部議從之四十五年四月内遷兵部右侍郎¶
　　　時湖廣總督石文晟疏劾容美土司田舜年違制¶
　　　不法各欵¶
上命左都御史梅鋗内閣學士二格㑹審與文晟異議復¶
命永藻與大學士席哈納侍郎張廷樞往湖南察審還奏¶
　　　舜年已故被控僣越各欵俱虚誣控之向久忠等¶
　　　擬罪如律文晟不能詳察草率題𠫭應議處從之¶
<pb:KR2m0053_WYG_216-18a>¶
　　　四十六年正月擢都察院左都御史九月遷兵部¶
　　　部尚書四十八年十二月¶
命同副都御史王度昭往湖南察審巡撫趙申喬提督俞¶
　　　益謨互訐事覆奏益謨違例抽取衡州協兵餉三¶
　　　十五名致兵丁缺額應革職所訐申喬貪虐各欵¶
　　　俱不實但申喬每事刻意苛求失大臣體亦應革¶
　　　職¶
詔令益謨休致申喬從寛留任四十九年四月調吏部尚¶
<pb:KR2m0053_WYG_216-18b>¶
　　　書十一月授文華殿大學士五十六年三月¶
命在議政處行走六十一年¶
世宗憲皇帝御極以永藻勤慎亷潔加太子太傅銜¶
命往馬蘭峪總理¶
陵寢事務五年十一月宗人府奏閒散宗室廣善¶
恩給公銜在¶
陵寢居住越分請¶
安永藻不行攔阻應革職得¶
<pb:KR2m0053_WYG_216-19a>¶
㫖蕭永藻向來操守甚好每自恃其有操守驕矜偏執諸¶
　事任意朕因其年逾七旬為舊日大臣加恩優待念¶
景陵事重特命伊總理且令就閒散之地以頥養暮年正¶
　所以善全之也乃不知感恩事事推諉瞻徇不實心辦¶
　理如請安來京不候㫖即去此等疎慢之處甚多惟知¶
　阿諛允禵以長其傲慢狂肆之罪而其特行條奏者則¶
　裁汰舊設之官員減去祭祀之乳牛以為節省錢糧之¶
　計不知大體深負委任著革職仍在¶
<pb:KR2m0053_WYG_216-19b>¶
陵寢地方居住効力七年正月卒年八十有六¶
　　　　白潢¶
　　　白潢漢軍鑲白旗人由筆帖式授内閣中書遷侍¶
　　　讀康熙三十九年授福建糧驛道四十二年丁父¶
　　　憂四十五年補山東登萊青僉事道四十九年遷¶
　　　貴州分守貴東㕘議道五十三年遷貴州按察使¶
　　　五十五年擢湖北布政使未赴¶
命䕶理貴州巡撫五十六年六月改江西布政使七月擢¶
<pb:KR2m0053_WYG_216-20a>¶
　　　江西巡撫五十七年疏言江西湖口縣闗地形甚¶
　　　險兩山揷江夾峙商船候騐停泊虹橋港逼近山¶
　　　脚夏秋僅容小船一二百冬春水涸往來報税必¶
　　　由梅花洲嘴紆行十餘里過水漲則江湖二流横¶
　　　激港口微風即蹈不測惟闗右里許山勢開濶有¶
　　　武曲港可容千艘但冬春亦涸請自江岸至港口¶
　　　大為挑濬於港口建草壩二以阻淤沙外加排樁¶
　　　以固壩根可利停泊商民俱便部議如所請行五¶
<pb:KR2m0053_WYG_216-20b>¶
　　　十八年疏言江西科第之盛逺勝浙楚康熙三十¶
　　　五年奉¶
㫖増額江西七十五名浙江七十一名湖廣七十名是向¶
　　　來中額多於浙楚四十一年浙江湖廣二省以督¶
　　　臣郭琇撫臣趙申喬請照江南中額増至八十三¶
　　　名江西未經題請不增至五十年¶
特㫖增直省中額浙楚又各增十六名江西僅增十五名¶
　　　近科入場士子多至一萬二千餘人而中額不得¶
<pb:KR2m0053_WYG_216-21a>¶
　　　比於浙楚通省合詞請題廣額懇¶
恩將江西鄉試中額照浙楚一例取中疏下部議從之五¶
　　　十九年七月疏言州縣因公挪用虧空錢糧請照¶
　　　霉爛倉榖例者不論在任解任及分賠之知府能¶
　　　於限内全完准其開復如所請行尋因病乞補京¶
　　　職授户部右侍郎十月擢兵部尚書六十一年十¶
　　　一月¶
世宗憲皇帝御極¶
<pb:KR2m0053_WYG_216-21b>¶
命潢協辦大學士事務十二月晉¶
　　文華殿大學士潢具疏懇辭¶
諭曰朕素聞爾居官操守甚好巡撫江西時綏輯地方甚¶
　有禆益及任兵部尚書清勤恪慎¶
皇考每加優奬今朕以機務重大資爾料理爾即遵㫖供¶
　職不必固辭時恭纂¶
聖祖仁皇帝實録以潢充總裁官雍正元年¶
賜詩一章有蓼蕭多雨露應及老成人之句三年七月以¶
<pb:KR2m0053_WYG_216-22a>¶
　　　病乞解任從之先是江西南昌吉安撫州饒州四¶
　　　府有落地税銀千三百餘兩各以大使徵收潢以¶
　　　官役費浮於税不免苛徵將四處税銀停徵巡撫¶
　　　司道公捐銀代完假造商民名冊報部税大使已¶
　　　無職掌仍舊設立後任相沿辦理未奏至是江西¶
　　　巡撫汪漋奏其事並請裁汰大使¶
上諭大學士等曰此項税銀不應徵收則白潢當奏請於¶
聖祖仁皇帝施恩豁免若係應徵則令商民完納何得公¶
<pb:KR2m0053_WYG_216-22b>¶
　捐完課曲市私恩似此沽名邀譽豈人臣事君之道至¶
　汪漋凡事不能據理而行乃將白潢所行悖理之事奏¶
　聞冀朕批示爾等同九卿詢問回奏尋奏白潢沽取虚¶
　　　名擅變舊例應嚴加議處汪漋妄行凟奏亦應察¶
　　　議部議白潢照溺職例革職汪漋降二級調用課¶
　　　税仍照舊例徵收税大使不得於額外勒索從之¶
　　　乾隆二年潢卒三年九月¶
上諭原任大學士白潢向在巡撫任内有清廉之名告¶
<pb:KR2m0053_WYG_216-23a>¶
　　休後縁事革職今聞病故著給還大學士銜以示優¶
　　待大臣之意¶
　　　　沈廷正¶
　　　沈廷正漢軍鑲白旗人康熙四十一年由筆帖式¶
　　　授湖廣羅田知縣四十六年十二月遷陜西商州¶
　　　知州五十三年八月遷蘭州府同知雍正元年二¶
　　　月遷臨洮知府六月調延安二年七月¶
上以廷正居官聲名甚好加道銜改西安知府未赴任即¶
<pb:KR2m0053_WYG_216-23b>¶
　　　擢河南開歸河道三年十二月遷河南按察使嗣¶
　　　奏豫省臨河州縣應以黄河為界分管南北以便¶
　　　巡防其附近兑漕水次之沿河地方豫為廣貯倉¶
　　　糧以濟漕運至丁銀俱按地派徵以廣¶
皇仁事下部議行四年三月遷福建布政使八月部議廷¶
　　　正任延安府時㑹審虧空案限滿擅挪西安貯庫¶
　　　銀代完應革職得¶
㫖沈廷正在豫省開歸道按察使任内聲名俱好從前此¶
<pb:KR2m0053_WYG_216-24a>¶
案乃畏懼年羹堯勢力逼勒所致並非伊之本意從寛¶
免革職五年四月奏言閩省倉庫多虧缺督臣髙其倬¶
　　深知陋弊令臣委員查辦閩省捐監積榖通一百¶
　　八十二萬四千二百二十二石除征臺軍需并連¶
　　江水災豁免及㕘追虧空等項外餘各屬貯倉榖¶
　　據稱有累年發糶尚未買補并前任流交現存榖¶
　　價者有碾米給兵尚未徵補者有累任流交民欠¶
　　及發價採買未補者現存貯數合之原額數未及¶
<pb:KR2m0053_WYG_216-24b>¶
　　半此倉貯之所以有名無實也平糶原以濟民秋¶
　　收應照數買補無如各屬延緩概存價銀今俱令¶
　　解貯司庫以杜侵挪秋成時發還買補又兵米原¶
　　係地方徵收支放祗縁青黄不接時暫借倉榖碾¶
　　給乃借後任民拖欠以致累年未清今飭所司照¶
　　數徵補不得以完作欠又流交榖價乃累任州縣¶
　　交代倉貯缺額遂折價移交近年榖價稍貴不敷¶
　　買補價雖實貯榖已虚懸更有流交民欠一項據¶
<pb:KR2m0053_WYG_216-25a>¶
　　　稱發價採買未交累任相沿僅存空領穀無實貯¶
　　　以上各項前於三年奏報案内俱皆揑造實貯此¶
　　　畨徹底盤查飭令各屬據實具結各道府仍照徃¶
　　　年概出實貯印結臣詳明駁換而限期迫屆隨將¶
　　　報到榖數彚造草冊呈送督撫經署撫臣毛文銓¶
　　　令臣將三年揑報實貯改作四年平糶臣查三年¶
　　　揑報實貯榖數一切流交民欠存價未買等項在¶
　　　内若改作四年平糶固可符揑報實貯之數然臣¶
<pb:KR2m0053_WYG_216-25b>¶
　　　何敢改移年分自蹈欺妄各府縣與巡撫通同一¶
　　　氣紛紛具報買補將完何從前艱於採買而此時¶
　　　如此之易欺飾顯然臣寧受巡撫與屬員之怨不¶
　　　敢少有瞻顧據實上陳得¶
㫖朕原謂毛文銓不妥髙其倬亦慮其偏於善柔爾此奏¶
　甚屬可嘉秉公正色勉力為之六月¶
上命常賚為福建巡撫以廣東巡撫楊文乾赴閩㑹同盤¶
　　　查廷正即以通省各項倉榖及累年未完正襍錢¶
<pb:KR2m0053_WYG_216-26a>¶
　　　糧江浙運閩米榖糶賣價銀各數按項造冊徹底¶
　　　清理内有虧空那移官侵吏蝕及虚開民欠者通¶
　　　詳題㕘仍勒限完補至存庫榖價有多寡之不同¶
　　　地方有産榖不産榖之分或往隣省購買或於本¶
　　　地採買仍立限運回收貯先後具疏以¶
聞均䝉¶
嘉奬十一月擢貴州巡撫六年五月部議廷正於延安府¶
　　　任内失察甘泉縣侵蝕給賞老民銀兩應降一級¶
<pb:KR2m0053_WYG_216-26b>¶
　　　調用得¶
㫖從寛留任又¶
諭曰沈廷正任内處分之案甚多朕俱開恩寛宥者因伊¶
　前在福建布政使任内將通省錢糧倉榖未清之項徹¶
　底查眀據實陳奏朕遣楊文乾等前往確查始將積年¶
　虧空盡行清理實係沈廷正陳奏之力朕彼時不將沈¶
　廷正之奏宣示於衆者因沈廷正現為閩省藩司恐清¶
　查之員有所瞻顧牽制且藩司專司通省錢糧凡各屬¶
<pb:KR2m0053_WYG_216-27a>¶
未清之項或有干渉沈廷正之處今楊文乾等將各項¶
清查歸結沈廷正已陞黔撫而福建藩司任内並無絲¶
毫未清之項實屬不徇情面實心任事之員則朕屢次¶
加恩寛宥之由理應曉諭内外知之七月疏言布政使¶
　　祖秉圭與臣籌畫糶借倉糧並嚴禁地方官於秋¶
　　收後派民買送米穀事臣自入境時即訪聞黔省¶
　　各府州縣去嵗平糶倉糧減價太多致秋成時官¶
　　民買補維艱又賣糧惟委佐襍官監糶豪棍衙蠧¶
<pb:KR2m0053_WYG_216-27b>¶
　　各揑户口争先糴買窮民終日不得顆粒及糴買¶
　　時府州縣親戚家人勾同書吏將戥頭斗面任意¶
　　髙下臣飭各屬親身監糶不致欺隠秋成斷無不¶
　　敷買補之理所有派發民間買送之弊嚴行禁革¶
　　至借給倉糧在祖秉圭謂糶不如借臣愚以為糶¶
　　糧尚有價銀存庫而借糧多係豪衿地棍串通滑¶
　　吏為之誘一二窮民以呈首借領内多假托姓名¶
　　或秋收少薄或經手官陞遷事故藉口延挨虚懸¶
<pb:KR2m0053_WYG_216-28a>¶
　　　倉儲故青黄不接時只宜平糶不得輕借若地方¶
　　　實係歉收窮民嗷嗷待哺無力糴買又應仰體¶
皇仁一面酌量照例借給一面繕摺奏¶
聞此暫時權宜非可定例與平糶並行也得¶
㫖覽借糶二議汝所見是又奏言黔省各路生苗陸續向¶
　　　化惟黎平鎮逺平越都匀與楚粤接壤生苗多干¶
　　　法紀而八萬古州九股生苗盤踞深山現經按察¶
　　　使張廣泗化誨招撫清理疆界臣以張廣泗隨帶¶
<pb:KR2m0053_WYG_216-28b>¶
　　　出力官兵須加賞賚即投順生苗亦應賞給花紅¶
　　　銀牌且張廣泗行營需費甚多請將司庫捐納公¶
　　　費銀一千兩以五百為豫備賞賚官兵苗民之用¶
　　　以五百給張廣泗為行營盤費¶
諭速行給與毋遲是月調雲南巡撫仍署貴州巡撫十二¶
　　　月疏言前撫臣何世璂奉¶
勅建龍神祠將祀明臣王守仁之陽明書院移其牌位改¶
　　　作神祠查王守仁謫貴州龍場驛丞時講明聖賢¶
<pb:KR2m0053_WYG_216-29a>¶
　　　之學化民牖俗黔之人士始知誦習詩書臣考之¶
　　　記載訪之輿論王守仁實有功名教是以陽明書¶
　　　院素為貴州省城士子瞻仰讀書之所請仍其舊¶
　　　别建龍神祠宇得¶
㫖此舉妥協之至何世璂素留心理學伊等皆各立門户¶
　互相是非若云無心之失何至錯誤若此不必究論俯¶
　順輿情改建為是七年正月赴雲南任五月疏言曲靖¶
　　　府属陸凉州馬厰因上流水漲淹麥臣仰體¶
<pb:KR2m0053_WYG_216-29b>¶
皇上恵愛邊黎至意將馬厰被淹田地應輸本年糧折銀¶
　　　一千餘兩免徵奉¶
㫖當日正以地非沃壤所以作為馬厰也照汝所請料理¶
　　　八年六月奏言宣威州新由土司改設州治請設¶
　　　學正一員下部議行八月授河東河道總督九月¶
　　　遷都察院副都御史仍留河道總督任九年六月¶
　　　奏言東省運河堤岸為漕艘往來要津汶上所轄¶
　　　之何家壩當汶河西岸蓄水濟運衝刷流沙為南¶
<pb:KR2m0053_WYG_216-30a>¶
　　　北運河闗鍵因建立年久堤岸潰缺一遇汶漲沙¶
　　　流入運劉老石頭二口遂致&KR0008;墊淺澀急須照舊¶
　　　整理俾蓄洩有資俟估詳題請修築臣又念黄河¶
　　　工程較運河更為緊要今屆伏汛親由曹縣芝麻¶
　　　庄一帶查勘各工俱各平稳惟豫省儀封北岸趙¶
　　　家寨工程當全黄頂衝現今大溜掃灣直射堤根甚¶
　　　為險要星夜防䕶而祥符程家寨工偪近省城最¶
　　　為緊要業將北岸開挖引河𨗳溜北徙正在守候¶
<pb:KR2m0053_WYG_216-30b>¶
　　　開放間北風連作全河勢注南岸臣親率各員駐¶
　　　宿引河工所俟水勢漲發風色順利即當相機開放¶
諭亟宜恪秉誠敬以祈神佑竭力防䕶以盡人事也九月¶
　　　調直𨽻河道總督十年二月以病解任回旗閏五¶
　　　月卒¶
　　　　劉輝祖¶
　　　劉輝祖漢軍鑲白旗人乾隆二十六年武進士授¶
　　　藍翎侍衛三十一年授四川永寧協左營都司三¶
<pb:KR2m0053_WYG_216-31a>¶
　　十四年解馬赴雲南軍營三十六年隨征金川由¶
　　西山溝攻喇嘛寺復由東山梁渡河攻卡丫三十¶
　　七年三月敗賊於達烏等處得¶
㫖優叙尋遷福建建寧鎮標中營逰擊十一月隨大軍¶
　　克甲爾木山梁夜渡河攻西山賊碉輝祖復偕守¶
　　備崔文傑率昭通等兵踰溝破其石卡奉¶
㫖議叙十二月調陜西黄甫營逰擊三十八年五月遷¶
　　陜西陽平闗㕘將六月賊夜窺我當噶爾拉大營¶
<pb:KR2m0053_WYG_216-31b>¶
　　知有備退擾陜兵營輝祖督兵百五十施鎗石力¶
　　戰達旦殺賊八十餘額受石傷事¶
聞¶
賞戴孔雀翎擢湖南長沙協副將十一月署甘肅寧夏¶
　　鎮總兵十二月大軍分陳抵格藏橋輝祖隨公奎¶
　　林潜由深嘉卜攻斯第博堵以皮船渡奪木城二¶
　　三十九年三月駐防絨布寨五月¶
命統領陜西兵六月隨大軍進攻穆谷七月偵賊伏卡¶
<pb:KR2m0053_WYG_216-32a>¶
　　卡角山溝亟擊之賊敗入庚額特碉卡輝祖督兵¶
　　分隊誘戰賊匪不出輝祖即駐守穆谷九月賊百¶
　　餘乗雨擾西山梁土把總阿甲所守卡擊走之十¶
　　二月攻賊碉賊潜出箐斷後援至敗遁四十年正¶
　　月賊復出箐迎擊之殺傷甚衆六月攻布咱克分¶
　　賊勢七月卒¶
諭曰劉輝祖在川省軍營四載帶兵打仗尚屬出力今¶
　因病身故亦屬可憫著加恩照總兵王萬邦之例交¶
<pb:KR2m0053_WYG_216-32b>¶
　該部議卹具奏尋¶
賜祭葬入祀昭忠祠¶
恩廕其子徳陞以巡捕營千總用¶
　¶
　¶
　¶
　¶
欽定八旗通志卷二百二¶
