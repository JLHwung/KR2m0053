# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:02.458017
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷首之六
<pb:KR2m0053_WYG_008-1a>¶
欽定四庫全書¶
欽定八旗通志卷首之六¶
天章六¶
皇上御製文¶
　　八旗姓氏通譜序¶
我¶
祖¶
宗誕膺¶
<pb:KR2m0053_WYG_008-1b>¶
天命勃興東土徳綏威讋奄甸萬姓維時龍從鳯附之衆¶
雲合響應輻輳鱗集强者率屬歸誠弱者舉屬内附我¶
祖宗建師設長以莅之分旗𨽻屬以别之厥有熊羆之¶
士不二心之臣効命疆場建謀帷幄親以肺腑重以婚¶
姻酬以爵命迨入闗定鼎或聚居遼左或散處燕畿錫之¶
土田爰及苗裔至於今百五六十年生聚蕃衍時萬時億¶
累朝休養煦植鞠保胥勤越我嘉師咸能永世以滋大¶
朕惟¶
<pb:KR2m0053_WYG_008-2a>¶
祖宗徳澤之深不可不繼修令緒益綿延惇固於無疆¶
重慮物阜且博代序日逺族姓日繁不為之明章統系¶
俾知世徳所自将罔克念先人之勤無以光昭前烈爰¶
發金匱石室之藏徴載籍稽圗譜考其入我朝來得姓¶
所始表之以地系之以名官階勲績綴為小傳勲舊戚¶
畹以及庶姓釐然備具秩然有條與國史相為表裏昔¶
周小史定繫世辨昭穆左氏内外傳言天子建徳因生¶
賜姓胙土命氏而司商吹律以定姓名盖萬物本乎天¶
<pb:KR2m0053_WYG_008-2b>¶
人本乎祖木有根而枝附焉水有源而流出焉譜牒者¶
所以聫人情之渙而維舊俗之漓不可忽也相昔先民¶
遺風敦樸不徒以俗望相髙是書之作非如魏晋隋唐¶
譜牒之學炫博聞而廣附㑹以膏粱閥閲為尚也書曰¶
古我先王暨乃祖乃父胥及逸勤又曰惟乃祖乃父世¶
篤忠貞服勞王家纉乃舊服無忝祖考前之人既以忠¶
實勤勞覆幬其後嗣凡兹食舊徳而服先疇者其何以¶
無隳厥緒書亦曰率乃祖考之攸行昭乃辟之有義是¶
<pb:KR2m0053_WYG_008-3a>¶
則朕所厚望也夫¶
　　新刻稽古齋文集序¶
吾弟和碩和親王所著序論詩賦雜文曰稽古齋文集¶
者凡若干卷編次於雍正八年秋越今年夏将以授梓¶
來請予書舊所為序弁諸卷首盖去作序時忽忽十有¶
七年矣予與王幼同學同課習為詩古文詞當是時侍奉¶
皇考膝下優㳺書府日寢饋於經史文字中世網塵¶
務毫髪不以嬰其心吾兩人者相觀以善交相勉相得¶
<pb:KR2m0053_WYG_008-3b>¶
無間如是者垂二十年天倫之樂無過於是集中所載¶
大都至性所呈流溢豪素之表讀其辭可想見其為人¶
也顧予與王同時訂定詩文予以乾隆元年勉從内廷¶
諸臣之請刋布樂善堂文集迄今十有一年王始出是¶
編命梓其遲回慎重不自滿假謙徳雅懐足為師法是¶
則予之所深愧而嘉歎為不可及者夫抑予重有感者¶
予自踐阼以來萬幾在御惟日兢兢馭朽臨淵未足為¶
喻雖結習未忘時亦寄懐翰墨求如曩時之暢情專意¶
<pb:KR2m0053_WYG_008-4a>¶
上下古今流連陶泳其為樂既不可復得而王亦典旗¶
務領内府亮采有邦非復書齋稽古之舊娱意斯文者¶
盖亦希矣予每循覽舊作俯仰疇昔未嘗不為之撫卷¶
三歎故於王之來請非僅僅重錄原序所可盡其意輙¶
復為序之如此王之年日増徳日進文日多異時有二¶
集三集者出予當以是為例一一為王序之¶
　　惇敘殿柏梁體聫句詩序¶
乾隆丙寅秋八月式宴王公宗室於瀛臺之惇敘殿法¶
<pb:KR2m0053_WYG_008-4b>¶
皇祖也惟時朕諸叔父列王爵者四人皇弟封王者二¶
人皇子三人宗室王公有爵者三十二人念我羣從子¶
姪孫姓之同出自¶
皇祖者或俟封或爵不至與宴之列十年以來未舉和¶
㑹之典親親之誼踈焉則亦命入今日之座凡六十有¶
二人其以事故是日未至者復五十餘人於戲自黄虞¶
以來有大徳者之得其位得其禄得其名夀如我¶
皇祖者其誰耶即子姪之繁衍雖文王不得尚之使目¶
<pb:KR2m0053_WYG_008-5a>¶
前之振振揖揖我¶
皇祖¶
皇考式臨式憑予與諸弟兄子姪孫姓稱觴獻夀於其¶
間其愉悦鼓舞又當何如歡極而戚固情之所必至也¶
然今日之宴㑹我¶
皇祖¶
皇考實式臨之實式憑之諸伯叔父自當以予言為不¶
謬也則又洒然以怡焉昔漢武帝柏梁之宴同姓者惟¶
<pb:KR2m0053_WYG_008-5b>¶
梁王武及宗正安國而已其餘皆羣臣然尚以此留詩¶
唐明皇改集仙殿為集賢籲俊之義尚矣而周親未與¶
亦闕典也朕今易崇雅為惇敘以紀今日之事復倡為¶
首句以俟衆作之成凡今兹之掞藻得句者皆我¶
皇祖¶
皇考遺教之所垂也又何必舉金谷之例乎¶
　　紫光閣五十功臣像贊(有序/)¶
　　西師之役頼¶
<pb:KR2m0053_WYG_008-6a>¶
天佑乗時運資衆力拮挶擘畫幸底厥績固非予一人¶
　　所敢逆料敢期必也然稍可以謝衆論惬深衷者¶
　　無他則以賞罰信而應機速耳語云日中必熭操¶
　　刀必割言應機宜速也書曰罪疑惟輕功疑惟重¶
　　言賞罰宜信也機之來發於無窮之源而應以萬¶
　　變之極盖難言之若夫信賞罰似非難事而亦有¶
　　所難者則以不能因物付物有所容心於其間耳¶
　　且罪疑而後從輕若不疑而亦從輕則偷生者何¶
<pb:KR2m0053_WYG_008-6b>¶
　　懼焉功不疑而從重其理固當然涉疑而屢從重¶
　　則冐賞者生心而真功反有向隅者矣是知疑不¶
　　可也夫不疑而功惟真功賞斯重焉罪惟真罪罰¶
　　斯必焉則捨命灰軀冐矢石投鋒鏑之倫孰不勸¶
　　以懲乎兹者事定功成冩諸功臣像於紫光閣朕¶
　　親御丹鉛各系以賛不過譽不尚藻惟就諸臣實¶
　　事錄之並闡其義如右雲臺二十有八凌烟閣二¶
　　十有四而此五十人者則以國家中外一統宣力¶
<pb:KR2m0053_WYG_008-7a>¶
　　者衆然此猶舉其尤赫者若夫斬将搴旗建一績¶
　　致一命者亦不忍其泯滅無聞将亦圖其形而命¶
　　儒臣綴辭焉¶
　　　大學士一等忠勇公傅恒¶
世胄元臣與國休戚早年金川亦建殊績定䇿西師惟¶
汝予同鄼侯不戰宜居首功¶
　　　定邉將軍一等武毅謀勇公户部尚書兆惠¶
濟爾哈朗喀喇烏蘇兩畨襲廹均保無虞以智濟險以¶
<pb:KR2m0053_WYG_008-7b>¶
誠感衆卓哉崇勲闢我提封¶
　　　原定北將軍一等誠勇公兵部尚書班第¶
元戎率師平定伊犁而何阿逆叛亂乗危變出不期投¶
軀西漠故里櫬歸痛哉酹酌¶
　　　原靖逆將軍三等義烈公工部尚書納木扎爾¶
我懐賢勞命將往代正值黑水猖獗鼠軰以二百衆䧟¶
萬賊中因縁徇節勇濟以忠¶
　　　定邉右副將軍一等靖逺成勇侯理藩院尚書¶
<pb:KR2m0053_WYG_008-8a>¶
　　　富徳¶
古云福将信有其言所遇均吉勇冠軍門不寧一勇兼¶
善於謀吉林拔萃特賜封侯¶
　　　原大學士三等忠勤伯陕甘總督黄廷桂¶
外任封疆内司綸綍俾理儲胥經權弗詘殫誠盡智事¶
協予心未同凱宴痛惜曷任¶
　　　㕘賛大臣工部尚書舒赫徳¶
屢授重寄亦屢左遷厲厥意懦䇿厥材賢白衣白水聞¶
<pb:KR2m0053_WYG_008-8b>¶
黑水信安衆進援爵秩重晉¶
　　　㕘賛大臣一等果毅公兵部尚書阿里衮¶
富徳入援次呼爾璊䟎行戈壁馬不進焉以馬濟軍敵¶
營夜襲同事建績曰鄂博什¶
　　　原㕘賛大臣三等襄勤伯總督鄂容安¶
世臣知書料善論兵惜弗通語遂弗燭情變起倉卒力¶
戰命畢用違其材實予之失¶
　　　㕘賛大臣一等承恩毅勇公户部侍郎副都統¶
<pb:KR2m0053_WYG_008-9a>¶
　　　明瑞¶
椒室懿親年少志雄謂可造就俾學從戎獨出獨入既¶
忠且壮屢立宏勲惬予所望¶
　　　㕘賛大臣工部侍郎副都統阿桂¶
阿克敦子性頗㨗敏力請從戎宜哉惟允身不勝衣心¶
可干城楚材繼出為國之楨¶
　　　原㕘賛大臣三等子戸部侍郎副都統三㤗¶
率二百人共詣軍營臨敵而退寧謂忠誠如早聞信何¶
<pb:KR2m0053_WYG_008-9b>¶
致殞身不前不後失二賢臣¶
　　　原㕘賛大臣前鋒統領騎都尉又雲騎尉鄂實¶
其兄徇節其弟忍使欲報兄讐固請不已黑水之挫復¶
以捐身超雪前罪賞延後昆¶
　　　領隊大臣内大臣博爾奔察¶
矍鑠請行索倫巨擘挽五石弓尚能殺賊如鷙之撃不¶
留飛鳥馬援來歸殊恩榮老¶
　　　領隊大臣副都統塔什巴圖魯端濟布¶
<pb:KR2m0053_WYG_008-10a>¶
將軍黑水先衆徑渡固營待軍實端濟布衆寡稍挫倉¶
卒周防奪回人馬勇且謀長¶
　　　領隊大臣䕶軍統領愛隆阿¶
將門傑種拍張撫髀受將軍檄力戰全歸整師再進賈¶
勇䧟堅弟巴靈阿盡節軀捐¶
　　　領隊大臣前鋒統領墨爾根巴圖魯瑪瑺¶
侍衛從征竒功屢立雖賊萬衆單騎直入陷陣馬仆距¶
躍彎弓賊人咋舌稱天上雄¶
<pb:KR2m0053_WYG_008-10b>¶
　　　領隊大臣内大臣副都統巴圖濟爾噶爾¶
都爾伯特部中傑驍嘉其心直授職本朝凡與交戰義¶
弗返顧師濟和闐不孤恩遇¶
　　　散秩大臣穆爾徳木圖巴圖魯齊凌扎布¶
旗籍䝉古偏校從軍殺賊則奮鶻入鵶羣與噶布舒分¶
守和闐保衆集事且有謀焉¶
　　　散秩大臣哈坦巴圖魯噶布舒¶
躍馬抨弧先鋒鏖陣入俄羅斯得阿逆信和闐既定論¶
<pb:KR2m0053_WYG_008-11a>¶
功䇿勲衣錦歸籍散秩大臣¶
　　　副都統噶畢雅圖巴圖魯額爾登額¶
軍門統事諸務勤宣亦能力戰突將無前入㧞達山索¶
逆&KR0624;馘曉諭殊方是其偉績¶
　　　内大臣鄂齊爾¶
前無堅對後無返思持矟一呼千賊披靡揚揚英氣洸¶
洸偉身與薩拉爾盖同部人¶
　　　副都統鄂博什¶
<pb:KR2m0053_WYG_008-11b>¶
索倫營總乙亥出師老而益壮頗識戎機厄魯回部胥¶
聞其名聳身馬上如撃兎鷹¶
　　　副都統圖布巴圖魯温布¶
生不知懼戰不知退亦不受傷銅額鐵背弓可擔水箭¶
如鍫鏵温侯名布是耶非耶¶
　　　副都統克特爾克巴圖魯由屯¶
本射生手狼不暇走以之殺賊如探囊取竒功屢建亦¶
因閲厯世職崇階酬其勞績¶
<pb:KR2m0053_WYG_008-12a>¶
　　　原副都統騎都尉又一雲騎尉三格¶
渾齊潛遁疎防降謫從軍贖罪每戰必力黑水殞命豁¶
罪論功圖像紫光表忠無窮¶
　　　原頭等侍衛舒布圖鎧巴圖魯竒徹布¶
包沁之叛千賊一身賜巴圖魯昉乎斯人後復屢戰䘮¶
哈薩克始終於是曷勝悼惜¶
　　　頭等侍衛博克巴圖魯老格¶
哈薩錫拉呌詉稱亂趨羊適過以計觧難後復從軍屢¶
<pb:KR2m0053_WYG_008-12b>¶
戰屢進單馬衝突獅子奮迅¶
　　　頭等侍衛墨爾根巴圖魯達克塔納¶
庫車圍攻命守要害偵賊來援周防以待賊却乃前賊¶
前乃却引至大隊是鞣是膊¶
　　　頭等侍衛薩穆坦¶
厄魯刧運構釁互戕識時㧞出致力疆場首被掄選往¶
㧞達山譯語曉譬共索馘還¶
　　　原二等侍衛固濟爾巴圖魯雲騎尉璊綽爾圖¶
<pb:KR2m0053_WYG_008-13a>¶
捉生以出被回所遮衆寡不敵矢盡堪嗟罵賊以死雖¶
死猶生時共事者達什䇿凌¶
　　　二等侍衛哈朗圭巴圖魯塔瑪鼐¶
聞戰則喜無生有死五易馬進終弗却視身不及膽心¶
則乏謀用以衝陣勝五百牛¶
　　　原二等侍衛哈布台巴圖魯富錫爾¶
三巴圖魯於中之一要遮色楞忽墮其術不及彎弓白¶
刄揮霍猶斬數人之死弗却¶
<pb:KR2m0053_WYG_008-13b>¶
　　　二等侍衛額爾克巴圖魯海蘭察¶
烈風掃枯迅其奚難亦頼衆傑摧敵攻堅於塔巴台射¶
巴雅爾是其偉績勇鮮倫比¶
　　　原二等侍衛雲騎尉富紹¶
黑水築栅未畢賊侵蜂屯蟻襍攘攘林林持将軍令意¶
氣昻藏來往慰衆銃殞堪傷¶
　　　三等侍衛賽音博勒克巴圖魯扎竒圖¶
狗盗雞鳴孟嘗不棄竊馬何害用人之際間道達檄首¶
<pb:KR2m0053_WYG_008-14a>¶
遴斯人雙雄比肩衝出萬軍¶
　　　三等侍衛什倫哈什哈巴圖魯阿爾丹察¶
騎二駿馬縱兩神鶻回如瓦雀伏不敢發共扎竒圖左¶
旋右抽卒致軍信効力獨優¶
　　　三等侍衛卓里克圖巴圖魯五十保¶
軍檄再發更掄五英馳驛逾月迅至北京捨身報國不¶
可數算舉其尤者圖形作贊¶
　　(謹案五十功臣贊内䇿布登扎布色布騰巴爾珠/爾扎拉豐阿羅卜藏多爾濟係外藩豆斌髙天喜)¶
<pb:KR2m0053_WYG_008-14b>¶
　　(係漢人薩拉爾阿玉錫達什䇿凌係額魯特額敏/和卓霍集斯鄂對係回部故惟恭録傅恒等三十)¶
　　(八/首)¶
　　命追復睿親王封爵及復開國有功諸王原號並¶
　　　予配享諭¶
睦親彰善王政宜先繼絶昭屈聖經所重朕自臨御以¶
來間日恭閲¶
列祖¶
列宗實錄一册因得備知¶
<pb:KR2m0053_WYG_008-15a>¶
祖宗創業艱難及爾時懿親藎臣勤勞佐命底定中原¶
偉伐殊功實為從古所未有而當時䇿勛錫爵榮號崇¶
封所以酬答者本從優厚迨其後或有及身縁事旋被¶
降削者或有子孫承襲更易封號者迄今平情凖理若¶
不為之溯述闡揚追復舊恩於心實有所未惬因念睿¶
親王多爾衮當開國時首先統衆入闗掃蕩賊氛肅清¶
宫禁分遣諸王追殱流冦撫定疆陲一切創制規模皆¶
所經畫㝷即奉迎¶
<pb:KR2m0053_WYG_008-15b>¶
世祖車駕入都定國開基以成一統之業厥功最著顧¶
以攝政有年威福不無専擅諸王大臣未免畏而忌之¶
遂致殁後為蘇克薩哈等所搆授欵於其屬人首告誣¶
以謀逆經諸王定罪除封其時我¶
世祖章皇帝實尚在冲齡未嘗親政也夫睿王果萌異¶
志則方兵權在握何事不可為且吴三桂之所迎勝國¶
舊臣之所奉止知有攝政王耳其勢更無難號召即我¶
滿洲大臣心存忠篤者自必不肯順從然彼誠圖為不¶
<pb:KR2m0053_WYG_008-16a>¶
軌無難潛鋤異已以逞逆謀乃不於彼時因利乗便直¶
至身後以歛服僭用明黄龍衮指為覬覦之証有是情¶
理乎况英親王阿濟格其同母兄也於追捕流賊囘京¶
時誆報李自成身死且不候¶
㫖班師睿王即遣員斥責其非並免王公等往迎之禮¶
又因阿濟格出征時脅令廵撫李鑑釋免逮問道員及¶
擅至鄂爾多斯土黙特取馬令議其罪降為郡王平日¶
辦理政務秉公持正若此是果有叛志無叛志乎又¶
<pb:KR2m0053_WYG_008-16b>¶
實録載睿王集諸王貝勒貝子公大臣等遣人𫝊語曰¶
今觀諸王貝勒大臣但知諂媚於予未見有尊崇¶
皇上者予豈能容此昔¶
太宗升遐嗣君未立英王豫王跪請予即尊位予曰爾¶
等若如此言予當自刎誓死不從遂奉¶
皇上纉承大統似此危疑之時以予為君予尚不可今¶
乃不敬¶
皇上而媚予予何能容自今以後有盡忠¶
<pb:KR2m0053_WYG_008-17a>¶
皇上者予用之愛之其不盡忠不敬事¶
皇上者雖媚予予不爾宥也且云¶
太宗恩育予躬所以特異於諸子弟者盖深信諸子之¶
成立惟予能成立之每覽¶
實録至此未嘗不為之墮淚則王之立心行事實能篤¶
忠藎感¶
厚恩深明君臣大義尤為史册所罕覯使王彼時如宋¶
太宗之處心積慮則豈肯復以死固辭而不為邪説摇¶
<pb:KR2m0053_WYG_008-17b>¶
惑耶乃令王之身後乆抱不白之寃於泉壤心甚憫焉¶
假令當時王之逆跡稍有左騐削除之罪果出於我¶
世祖聖裁朕亦寧敢復翻成案乃實由宵小奸謀搆成¶
寃獄而王之政績載在¶
實録者皆有大功而無叛逆之迹又豈可不為之昭雪¶
乎昨於乾隆三十八年因其塋域久荒特勅量為繕葺¶
並准其近支以時祭掃然以王之生平盡心王室尚不¶
足以慰彼成勞朕以為應加恩復還睿親王封號追諡¶
<pb:KR2m0053_WYG_008-18a>¶
曰忠補入¶
玉牒並令補繼襲封照親王園寢制度修其塋墓仍令¶
太常寺春秋致祭其原𫝊尚有未經詳細者並交國史¶
館恭照¶
實錄所載敬謹輯録添補宗室王公功績𫝊用昭彰闡¶
宗勛至意又如豫親王多鐸從睿親王入闗肅清京輦¶
即率師西平流㓂南定江浙實為開國諸王戰功之最¶
乃以睿親王之誣獄株連降其親王之爵其後又改封¶
<pb:KR2m0053_WYG_008-18b>¶
信郡王雖至今承襲㒺替但以王之勲績超邁等倫自¶
應世胙原封以彰殊眷豈可以風影微眚輙加貶易乎¶
朕以為應復其原封又諸王中披堅執鋭拓土開疆共¶
成一統之業者如禮親王代善後改封康親王鄭親王¶
濟爾哈朗後改封簡親王肅親王豪格後改封顯親王¶
克勤郡王岳託後改封平郡王當時俱懋著壮猷克昭¶
駿烈載在宗盟今其子孫所襲均非始封之名外人不¶
知妄疑宗藩當國家締造時有大勲勞而後裔均不得¶
<pb:KR2m0053_WYG_008-19a>¶
長延帶礪似為闕典即其本支承家襲慶以去祖漸逺¶
㡬忘其先世錫封之由弗克顧名奮效所係於宗室子¶
孫者甚重况功臣世封内如揚古利之英誠公費英東¶
之信勇公額亦都之果毅公俱以本號相𫝊其子孫承¶
襲者各能溯勛閥以宣偉績不失故家喬木之遺今以¶
親賢世胄竟改其初封嘉號何以垂詒奕禩示酬庸追¶
本之義乎朕以為應復其原號著交軍機大臣㑹同宗¶
人府悉心妥議具奏其餘宗室諸王貝勒等如有顯著¶
<pb:KR2m0053_WYG_008-19b>¶
功績其封爵後經降奪者除本人身罹重愆自不當復¶
邀優典若係承襲之子孫獲咎議處者僅當斥其本身¶
而不當追貶其祖宗世爵方為平允亦著一併㑹查議¶
奏再配享¶
太廟諸王僅有通達武功慧哲宣獻四郡王其¶
太祖¶
太宗¶
世祖時戮力行間櫛風沐雨之親藩如向所舉數人皆¶
<pb:KR2m0053_WYG_008-20a>¶
未之及盖由當時議禮諸王各懐私意遂爾没其勛伐¶
不得同侑馨香豈足以彰公道所有睿親王禮親王鄭¶
親王豫親王肅親王克勤郡王俱著補置牌位配享¶
太廟用以妥功宗而昭渥典至通達郡王係¶
顯祖之子武功慧哲宣獻三郡王係¶
景祖之子當時雖身與配享第以三郡王宗支已在覺¶
羅宗室王公表𫝊内亦未立通達郡王𫝊國史𫝊又以¶
屬在宗潢令此四王無所附麗亦覺缺典著交内閣國¶
<pb:KR2m0053_WYG_008-20b>¶
史館補為立𫝊通達郡王入於宗室武功等三郡王列¶
於國史諸大臣傳之前或當時紀載簡少功績無由¶
稽核不拘詳畧各立一𫝊以徴信實¶
　　增訂清文鑑序¶
稽古語言文字之傳不能不随方随時代為變易将欲¶
觀其會通惟音義兩端為之樞筦獨是施之於繙譯則¶
以字之不得其音而舛者亦以字之强索其義而逾舛¶
嚮評通鑑輯覽糾前史譯本失真則有校正金元國語¶
<pb:KR2m0053_WYG_008-21a>¶
觧之命及製西域同文志序諸作復連類而引伸之兹¶
增訂清文鑑告竣並為鬯厥指以詔來者夫字之不得¶
其音者如明安之為猛安穆昆之為謀克猶云對字未¶
叶耳甚者乃因字法以寓褒譏如金史書烏珠為兀术¶
貝勒為勃極烈或為孛厪者是也且同一䝉古人名於¶
膺世爵者則書羅卜藏於隸讞牘者則書羅卜贓沿流¶
至今未改不綦誕乎至以字文强索其義者如䝉古語¶
鄂博特堆砌之統詞而曲説者以鄂為嵯峩之峩博為¶
<pb:KR2m0053_WYG_008-21b>¶
軷祭之軷自翊語出經𫝊究之求其義而不得遂并其¶
音而失之不愈盭乎葢對音本無義也即如國語稱天¶
曰阿卜喀䝉古語則曰騰格里西畨語則曰那木喀回¶
語則曰阿思滿以漢文求之皆無義之可索且以漢文¶
天字設用國書合音則字當云梯煙夫梯煙寜有義乎¶
豈梯必梯磴之梯而煙必煙霄之煙乎穿鑿者又将謬¶
解為梯煙而上為天之義可乎盖嘗推而論之前代之¶
主其不暇兼治漢文者既一任夫承譌襲謬而莫之正¶
<pb:KR2m0053_WYG_008-22a>¶
而兼治漢文者乃轉為漢文所牽掣而不克博訂方言¶
之異精研聲律之元譬諸以水濟水誰能食之非虚語¶
也洪惟¶
皇祖聖祖仁皇帝¶
神靈天亶制度考文於¶
列祖剏垂國書廣大精微貫串賅洽¶
御定清文鑑全圅折衷大備惟當時編纂諸臣依國語¶
分類排纂未列三合切音漢字注中間採經𫝊成語以¶
<pb:KR2m0053_WYG_008-22b>¶
佐訓詁日久易啟傅會穿鑿之習朕志切紹¶
聞指授館臣詳加𣙜覈毎門首著國語旁附漢字對音¶
或一字或二合或三合切音俾等量者不爽苗髪而字¶
之淆於不得其音者尠矣詮釋具以日用常言期人共¶
曉其俗觧摭拾陳編章句及以之乎者也為文者悉汰¶
之而字之汨於强索其義者抑又尠矣綜計續入新定¶
國語五千餘句若古官名冠服器用鳥獸花果等有禆¶
參考者别為補編系之卷末庶㡬嘉與我子孫臣民可¶
<pb:KR2m0053_WYG_008-23a>¶
以同文可以𫝊世而行逺是為序¶
　　滿珠䝉古漢字三合切音清文鑑序¶
向既增訂清文鑑序而行之與夫穿鑿字法謬寓褒譏¶
曲觧方言傅會漢語一切務竒求勝亦既辨之詳矣兹¶
三合切音清文鑑書成司事者以序為請夫既有前序¶
則此可以不必重為然前書祇載國語漢語而未及䝉¶
古此書乃並載䝉古語所為異於前書者是不可以不¶
闡其義我國家自¶
<pb:KR2m0053_WYG_008-23b>¶
太祖¶
太宗以來近邉諸䝉古部落久為世臣而至今則喀爾¶
喀青海及準噶爾之四衛拉特前後歸順盖無一䝉古¶
之非我臣矣諸部語言音韻剛柔雖畧殊而大段則一¶
即國語雖與䝉古語異而亦有一二相同者朕即位初¶
以為諸外藩嵗來朝不可不通其語遂習之不數年而¶
畢能之至今則曲盡其道矣侵尋而至於唐古特語又¶
侵㝷而至於回語亦既習之亦既能之既可以為餘暇¶
<pb:KR2m0053_WYG_008-24a>¶
之消遣復足以聨中外之性情因悟天下之語萬殊天¶
下之理則一無不戴天而履地無不是是而非非無不¶
尊君上而孝父母無不賢賢人而惡小人彼其於語言¶
文字中謬存我是彼非入者主之出者奴之不亦仰而¶
唾空終於自汚其面哉故向有校正金元國語觧之命¶
及製西域同文志壹是義也雖然予以為亦無足深怪¶
作金元史者之讕文何則彼一類之人尚有越人視秦¶
人肥瘠之言而况非其類者乎又况彼實不觧其語言¶
<pb:KR2m0053_WYG_008-24b>¶
音義乎則又安能保千秋萬世後不觧此書者之不又¶
將如作金元國史者之其人乎前書之序並命載於後¶
庶幾並觀以互相發明也¶
　　平定金川五十功臣像贊(有序/)¶
　　金川既平定圖功臣像於紫光閣序而贊之一依¶
　　伊犂回部之例其故其義前序言之詳矣兹復何¶
　　言而不能無言者誠以諸臣宣力攄猷或定筞於¶
　　樽俎之間或衝堅於石矢之隊且捐軀盡節者指¶
<pb:KR2m0053_WYG_008-25a>¶
　　不勝屈寧忍令冺没無聞而弗夀厥儀表彰厥名¶
　　聲者哉夫用兵盖難言之矣無應機之謀乏識人¶
　　之鑒而徒俾推轂是藉冦兵而齎盜糧也温福之¶
　　僨車朕深引以為愧而阿桂終能集事朕又畧因¶
　　觧嘲至於午夜廢寢當食忘餐吁亦勞矣夫無此¶
　　勞而徒曰有兵有将汝其為我征伐則真窮兵黷¶
　　武而付其天下之成敗於不問者朕弗為也觀此¶
　　序者或諒朕非窮兵黷武之為幸何如之冀何如¶
<pb:KR2m0053_WYG_008-25b>¶
　　之而朕之子孫當凛佳兵之誡茍不得已而用之¶
　　必深體此序之意弗以冒昧行焉則我大清億萬¶
　　年無疆之休基於是矣前圖逮今甫十六載事故¶
　　過去者即十分之九為之愴然而後生疊奮繼前¶
　　人之光為國家之用林林源源以出因又為之慶¶
　　矣其兩被圖形如阿桂之倫豈非徳業之光輝人¶
　　臣之厚幸而較衛霍英鄂之流更為榮遇超越乎¶
　　　定西将軍一等誠謀英勇公協辦大學士吏部¶
<pb:KR2m0053_WYG_008-26a>¶
　　　尚書阿桂¶
西師參贊經厯多年兹為巨擘掄掌兵權(西師之役阿/桂為㕘贊大)¶
(臣著有勞績因其嫻習軍務特授為定西将軍統兵𠞰/两金川阿桂承命以來籌畫盡心不憚艱險用能掃蕩)¶
(賊巢俘擒逆黨大勲克集實為首功/錫爵圖形優加章服懋昭酬庸之典)誠而有謀英弗恃¶
勇集衆出竒成勲克鞏¶
　　　定邊右副将軍一等果毅繼勇公加一等子户¶
　　　部尚書豐昇額¶
宜喜弗動(癸巳夏因促浸賊人勾通趲拉降番潛出滋/擾時豐昇額駐兵宜喜諭令就近赴大板昭)¶
<pb:KR2m0053_WYG_008-26b>¶
(堵勦豐昇額得㫖時已知有木果木之事又未得阿桂/軍營信息恐将綽斯甲布一路兵力分單徒去無益竟)¶
(未移兵前往奏至嘉其/有識特降㫖奨勵之)定見識機後副西路親勵戎衣¶
遜克爾宗督兵進取國之藎臣勇繼乃祖(遜克爾宗地/最險要且在)¶
(我軍之後豐昇額督兵進攻或斫寨而入或梯牆而進/遂爾得碉殱賊嘉其勇敢無愧乃祖巴圖魯公額亦都)¶
(之風因於所襲公爵/加繼勇二字以旌之)¶
　　　定邊右副将軍一等襄勇伯成都将軍明亮¶
獨統一路頗有斬獲姻戚少年世承恩澤(明亮為親孝/賢皇后  姪)¶
(察其少年誠篤俾習軍旅命為副将軍在南路統兵隨/即攻取馬尼繼復移兵襲取宜喜山梁遂于北路進勦)¶
<pb:KR2m0053_WYG_008-27a>¶
(㝷克日旁沙爾尼/一𢃄亦屢著功績)建績抒忱是用褒嘉俾司将印永靖¶
筰巴(兩金川既平於其地設鎮安營駐守/因授明亮為成都将軍以控馭之)¶
　　　大學士舒赫徳¶
土爾扈特安集邊城(辛夘夏土爾扈特汗渥巴錫等率/全部歸順特調舒赫徳為伊犂将)¶
(軍經理其事安措極為妥協旋授為大學士甲午/秋命統兵勦捕山東逆匪王倫甫六日而蔵事)命入¶
綸閣速定臨清金川之役未悉端委書㫖承行時亦贊¶
理¶
　　　兵部尚書一等忠勇公和碩額駙福隆安¶
<pb:KR2m0053_WYG_008-27b>¶
父定復叛子嘗愧之(戊辰金川之役大學士傅恒前往/經畧時以莎羅奔郎卡畏罪投誠)¶
(遂奏聞受降未十年郎卡即滋擾鄰封其子索諾木益/偝恩反噬實深悔前此之姑息非一舉而殄滅之不能)¶
(永除後患福隆安因此屢懇赴軍營自/効皆未允所請留之禁近俾習贊軍務)是用稽首躬請¶
出師留於左右俾習規畫頗有嘉謀協予廣益¶
　　　原㕘贊大臣固倫額駙贈和碩親王色布騰巴¶
　　　爾珠爾¶
伊犂宣力屢立戰功金川㕘贊仍勵勇忠抱病軍營弗¶
令奏聞惜竟不起未觀成勲¶
<pb:KR2m0053_WYG_008-28a>¶
　　　㕘贊大臣一等超勇侯都統海蘭察¶
射巴雅爾超授侍衛洊至都統㕘畫軍計堅碉險砦無¶
不先登勇而有謀封侯實應¶
　　　㕘贊大臣一等嫻勇男䕶軍統領副都統額森¶
　　　特¶
虎鎗隨圍覺與衆殊命徃勦賊攘臂以愉閲厯既多遂¶
㕘謀議獨當一靣亦復集事¶
　　　㕘贊大臣䕶軍統領舒常¶
<pb:KR2m0053_WYG_008-28b>¶
八旗子弟總屬世臣菁莪造就命以從軍勇弗搴旗智¶
堪入幕北路贊機時資其畧¶
　　　領隊大臣一等承恩武勇公加一等男都統奎¶
　　　林¶
兄終王事至今為恨(奎林乃毅勇公明瑞親弟皆兵孝/賢皇后親姪明瑞為将軍督  征)¶
(勦緬匪陣亡朕每以為恨不忍更命從軍/乃奎林力請不已因許之奮勇屢著功績)屢請効力披¶
堅斫陣心源落落膽氣堂堂世家英器是予所臧¶
　　　領隊大臣三等果勇侯都統和隆武¶
<pb:KR2m0053_WYG_008-29a>¶
襲父䘏職(和隆武之父将軍和起征勦凖噶爾時在闢/展為莽噶里克等所害議䘏予以世襲子爵)¶
(和隆武襲之此次征勦金川不意/其勇敢超衆若此因晉封侯爵)少年老成囊錐脫頴¶
竟善用兵畧日旁寨獨擅偉勲楚材繼出既憐以欣¶
　　　領隊大臣内大臣都統户部侍郎三等嘉勇男¶
　　　福康安¶
代兄以徃繼父而奮(福康安福隆/安之弟也)矜許厪勵王臣之藎¶
登碉奪砦那須䝉甲嘉勇錫名世𫝊勲業¶
　　　領隊大臣副都統三等奮勇男普爾普¶
<pb:KR2m0053_WYG_008-29b>¶
父是日磾子非弄兒(普爾普之父巴圖濟爾噶爾以都/爾伯特部宰桑來降隨征囘部於)¶
(和闐立功仕至都統普爾普臨陣/奮勇頗能繼其父志因特賜男爵)命徃勦賊盡力無遺¶
金戈鉄衣氷山雪窖能入能出敵不敢校¶
　　　領隊大臣荆州将軍輔國公興兆¶
憶當國初創業開基宗室王公宣力率師承平襲慶安¶
享榮華董軍建勲斯為可嘉¶
　　　領隊大臣廣西提督書麟¶
本非習戰遇戰即奮恐孤父名(書麟乃大學/士髙晉之子)偉哉後進¶
<pb:KR2m0053_WYG_008-30a>¶
功成事定提督鬰林攻則壯志守則小心¶
　　領隊大臣副都統綽克托巴圖魯三保¶
本射生手獸無跳走以之射賊探囊物取冐險屢進志¶
篤且純受創獨重禄養終身(三保在軍營毎戰勇徃不/避矢石因攻甲槖賊寨右)¶
(臂受鳥鎗傷甚劇乆治不瘥憐其臂已殘廢免/令入直當差仍留副都統之任俾得祿以贍)¶
　　　領隊大臣副都統法福里巴圖魯烏什哈達¶
有足如鑷有手如翼削壁尖峯行無難色領隊奮勇屢¶
克碉堅羌兒畏之若雀遇鸇¶
<pb:KR2m0053_WYG_008-30b>¶
　　　領隊大臣副都統多布坦巴圖魯瑚尼爾圖¶
木思工噶躍入賊碉督衆鞣膊勇不目逃巴占牽敵俾¶
無遮&KR1224;畨人望之弗戰辟易¶
　　　領隊大臣副都統扎克博巴圖魯珠爾格徳¶
奎林深入賊刃将及發矢斃之險中救急同心合力共¶
集大勲寫圖旌壮惇史流芬¶
　　　領隊大臣副都統咱爾親巴圖魯阿爾都¶
喀咱奎林及和隆武絶地被遮餘勇猶賈曰阿爾都據¶
<pb:KR2m0053_WYG_008-31a>¶
險牽賊二人乃出其功允特¶
　　　領隊大臣副都統阿爾杭阿巴圖魯阿爾薩朗¶
跬歩皆山面前萬仞無著足處攀騰奮迅遂破扎古(扎/古)¶
(即扎烏古急呼/之則為两字)既翹且英人中獅子實稱其名(阿爾薩/朗國語)¶
(謂獅/子也)¶
　　　領隊大臣副都統穆騰額巴圖魯舒亮¶
率健鋭營訓練有素節制之師五歩六歩礌䃧叢中鼓¶
勇身先勞而不伐是用稱賢¶
<pb:KR2m0053_WYG_008-31b>¶
　　　原領隊大臣副都統銜納親巴圖魯科瑪¶
堂堂之陣亦藉出竒潛行僻路附葛踔巇直越峯頂火¶
攻石碉破二百寨色格功髙(科瑪于沙壩山率兵潛行/攀陟山頂為賊所阻即分)¶
(兵搶拈色格落喀爾都等處/抛入火彈燒賊寨二百餘間)¶
　　　領隊大臣副都統銜扎濟克巴圖魯伊蘭保¶
有賊必戰有戰必先率我勁旅攻其中堅志不顧身勇¶
能知義噶占進棧丹格建幟¶
　　　原領隊大臣副都統銜扎爾丹巴圖魯佛倫泰¶
<pb:KR2m0053_WYG_008-32a>¶
功成一将那保無虞争前恥後舊風未渝當噶之戰直¶
進身殞使我心惻優䘏惟允¶
　　　領隊大臣副都統三等信勇公富興¶
信勇世家志不愧祖(富興為信勇公費英東之曽孫以/有足疾不能登陟攻戰而駐守要)¶
(隘則甚/得力)徒以窳痿艱于歩武蠶叢鳥道登進則遅據險¶
守要千軍不移¶
　　　領隊大臣副都統徳赫布¶
賊之所恃據碉堅守我之所利拏栅進取知彼知己正¶
<pb:KR2m0053_WYG_008-32b>¶
以出竒邀隙攢射善手是資¶
　　　原領隊大臣副都統莽喀察¶
索倫善射其中稱㝡西師建勲紫閣形繪逞其猿臂搜¶
彼蟻封不虞創重歎惜何窮¶
　　　領隊大臣直𨽻天津鎮總兵噶布什海巴圖魯¶
　　　海禄¶
資哩美諾皆樹竒績奪昆色爾攀枝援壁固資衆力率¶
先必親事定酬庸命鎮天津¶
<pb:KR2m0053_WYG_008-33a>¶
　　　領隊大臣貴州鎮逺鎮總兵僧格巴圖魯敖成¶
甘凉宿将屢立戰功以其驍習俾伐蠻賨于巴布里攻¶
其恃固乗雪拔之有如李愬¶
　　　領隊大臣山西大同鎮總兵巴爾丹巴圖魯官¶
　　　達色¶
連環火攻國之雄器率領得人無徃不利及至近碉斫¶
門穴孔大呼直入嘉乃獨勇¶
　　　領隊大臣四川川北鎮總兵賽尚阿巴圖魯成¶
<pb:KR2m0053_WYG_008-33b>¶
　　　徳¶
沈舟側畔鼓棹為難受創復進其心審丹似若而人不¶
勝屈指養育八旗報非虚飾(叶/)¶
　　　領隊大臣陜西固原鎮總兵法福里巴圖魯圖¶
　　　欽保¶
承平日乆敢恃内安永憶文子厥有名言嘉我諸臣遇¶
兵則奮竭力敵愾世承家訓¶
　　　原甘肅肅州鎮總兵札親巴圖魯曹順¶
<pb:KR2m0053_WYG_008-34a>¶
始由偏裨洊至總戎騎牆殺賊受傷捐躬賞延于世為¶
之惜悼季世朱門歌舞以笑¶
　　　領隊大臣陜西興漢鎮總兵三等義烈公保寧¶
父殁王事(保寧之父納木札爾以靖逆将軍征剿回部/於黑水陣亡卹贈義烈公保寧襲爵因其力)¶
(請出師遂允之在/軍營屢著功績)襲爵為公不忘忠藎力請從戎雖屬¶
少年乃如宿将持重戒輕心精膽壯¶
　　　領隊大臣山西太原鎮總兵特成額¶
誰謂世家而多䊵絝後生可畏不忘祖父(叶原特成額/為  果毅公)¶
<pb:KR2m0053_WYG_008-34b>¶
(筞楞之子其髙祖即/巴圖魯公額亦都也)是予所嘉是予所憐願予世臣綿¶
此萬年¶
　　　原領隊大臣陜西延綏鎮總兵烏爾納¶
平生若懦戰則倍勇雖屢受傷進不旋踵功成事定賊¶
寨火延沒于弗值實可嗟焉(将軍等既平促浸賊巢掃/蕩數日後噶喇依寨内忽)¶
(火起延及火藥局烏爾納督兵徃救不意藥轟石/飛傷腦而殁為之悼惜因勅部照陣亡例議䘏)¶
　　　原署福建建寧鎮總兵敦柱¶
披堅破鋭突将無前衆志成城而各力宣威震卭筰拉¶
<pb:KR2m0053_WYG_008-35a>¶
朽摧枯宜喜已克惜哉捐軀¶
　　　頭等侍衛札卓穆巴巴圖魯額爾特¶
七校䕶衛無殊衆人及至臨敵其膽包身地道深入木¶
城超躍遂克勒圍厥功允卓¶
　　　頭等侍衛揚達克巴圖魯托爾托保¶
毎戰俱前三遇三克勝彼忠嗣(王/)耀武漠北漠北可馬¶
此歩而攀氷巘萬仭所以為難¶
　　　二等侍衛拉布凱巴圖魯泰斐英阿¶
<pb:KR2m0053_WYG_008-35b>¶
一木曷支衆擎易舉嘉我諸臣心同力努人自為戰各¶
有所成攻康薩爾直進賊營¶
　　　二等侍衛崇籛巴圖魯柏凌¶
于戰可觀人之立志或挺而前或退而避受傷雖多其¶
節弗渝如柏凌冬壮矣丈夫¶
　　　原二等侍衛額依巴爾巴圖魯達蘭泰¶
或仰而攻或俯而壓仰以鷹抄俯如馬蹋么䯢迹遁鬼¶
蜮魂銷追奔逐北處處功髙¶
<pb:KR2m0053_WYG_008-36a>¶
　　　原二等侍衛善巴巴圖魯薩爾吉岱¶
賊之長技在於善守反而用之拏柵進取滴博蓬婆威¶
名逺服惜哉陣亡於阿穰曲¶
　　　索倫佐領舒克丹巴圖魯特爾惇澈¶
賊之所懼勁弓長箭飛鋒蝟集對則色變索倫捷手射¶
番㝡多每據要害其功弗磨¶
　　貴州副将奢特陳巴圖魯興奎¶
黷武豈願詰戎敢忘因弗得已曉夜傍徨良材總總為¶
<pb:KR2m0053_WYG_008-36b>¶
國宣猷寫圖表績永示千秋¶
　　(謹案金川功臣五十人内于敏中哈國興馬彪/馬全均係漢人故惟恭錄阿桂等四十六首)¶
　　平定臺灣二十功臣像贊(有序/)¶
　　近著𠞰滅臺灣逆賊生擒林爽文紀事語以為伊¶
　　犂回部金川三大事各有専文王倫蘇四十三田¶
　　五次三事不足薌其功若兹林爽文之𠞰滅介於¶
　　六者間雖弗稱大事而亦不為小矣故其次三訖¶
　　未紀勲圖像而兹福康安海蘭察等渡海搜山竟¶
<pb:KR2m0053_WYG_008-37a>¶
　　成偉勲靖海疆吁亦勞矣不可湮其功而弗識故¶
　　於紫光閣紀勲圖像一如向三大事之為然究以¶
　　一區海濵數月底績故減其百者為五十而朕親¶
　　製贊五十者為二十餘命文臣擬撰一如上次之¶
　　式夫用兵豈易事哉昔漢光武有云每一發兵頭¶
　　鬚為白況予古稀望八之年鬚鬢早半白而拓土¶
　　開疆過光武逺甚更有何冀而為佳兵之舉誠以¶
　　海疆民命不得不發師安靖所為乃應兵非佳兵¶
<pb:KR2m0053_WYG_008-37b>¶
　　也然亦因應兵非佳兵幸邀¶
天助順而成功速此予以感謝¶
鴻貺不可以言語形容而又不能已於言者也昔人有¶
　　言滿洲兵至萬横行天下無敵今朕所發巴圖魯¶
　　侍衛章京等纔百人已足以當數千人之勇緑營¶
　　兵雖多怯而無用兹精選屯練及貴州廣東湖廣¶
　　兵得近萬人統而用之遂以掃巢穴縳逆首是緑¶
　　營果無用哉亦在率而行之者為之埋根倡首有¶
<pb:KR2m0053_WYG_008-38a>¶
　　以鼓勵之耳若福康安未渡海以前臺灣緑營已¶
　　共有四萬餘兵何以不能成功則無以率而行之¶
　　者豈不然哉且臺灣一嵗三收蔗薯更富朕若微¶
　　有量田加賦之意以致民變¶
天必罪之不能如是成功速也後世子孫當知此意毋¶
　　信浮論富國之言愛民薄歛明慎用兵庶其恒承¶
天眷耳近日以宫商三百逐章饜飫其義竟如㓜年書¶
　　室學詩之時然彼時但知讀其章句而今則究其¶
<pb:KR2m0053_WYG_008-38b>¶
　　義味因思采薇出車諸章乃上之勞下其義正斯¶
　　為正雅祈父北山諸什乃下之怨上其義變斯為¶
　　變雅夫上勞下可也下怨上不可也何則下之怨¶
　　上固在下者不知忠義然亦必在上者又有以致¶
　　之斯則大不可也我滿洲舊風以不得捐軀國事¶
　　死於牖下為恥其抱忠知義較祈父北山之怨上¶
　　為何如是則緑營之多恇怯思家伊古有之無足¶
　　多怪矣然為上者不可不存采薇出車之意更不¶
<pb:KR2m0053_WYG_008-39a>¶
　　可不知祈父北山之苦如其一概不知而但欲開¶
　　疆擴土是誠佳兵黷武之為望其有成豈非北轅¶
　　而適越乎故因為功臣圖贊而申其説如此以戒¶
　　奕葉子孫並戒萬世之用兵者¶
　　　大學士一等誠謀英勇公阿桂¶
戡外守中未恒亮功馳咨軍務志每予同歸朝襄贊翦¶
逆除兇三登紫閣福厚功崇(去嵗在山莊籌辦臺灣軍/務其時阿桂留京辦事七)¶
(月間又命徃河上㑹辦堵築事宜是此次軍務阿桂並/未辦理惟間有指示方畧諭令閲㸔覆奏每多意見相)¶
<pb:KR2m0053_WYG_008-39b>¶
(同及後報捷之時阿桂甫得差竣回京是一體/予以議叙且以班次在前故列為功臣之首云)¶
　　　大學士三等忠襄伯和珅¶
承訓書諭兼通清漢旁午軍書惟明且斷平薩拉爾亦¶
曽督戰賜爵勵忠竟成國幹¶
　　　協辦大學士吏部尚書陜甘總督一等嘉勇公¶
　　　福康安¶
金川領兵已著偉名㡬處封疆吏肅政成觧圍擒逆能¶
人不能崇封殊錫嘉爾忠誠¶
<pb:KR2m0053_WYG_008-40a>¶
　　　領侍衛内大臣三等超勇公海蘭察¶
勇弗知書謀勝智士匹馬彎弓賊不敢視欲致活口射¶
勿令死進爵錫服言難盡美¶
　　　工部尚書福長安¶
父兄及已胥國勲親英年習政其心孔純承㫖參議有¶
見敬申忠良之報並得圖麟¶
　　　閩浙總督李侍堯¶
川疆入覲命徃閩疆戰固老矣謀猷允長渡兵濟餉井¶
<pb:KR2m0053_WYG_008-40b>¶
井有方不誤軍儲其績孔臧¶
　　成都将軍法什尚阿巴圖魯雲騎尉鄂輝¶
無前出力屯練之兵将軍鄂輝實率以行覆穴摧壘到¶
處功成勇而有謀覃國之英¶
　　　䕶軍統領穆騰額巴圖魯雲騎尉舒亮¶
金川之役已為領隊事定功成統軍歸内搜捕逸賊不¶
遺醜輩生致逆渠其能弗昧¶
　　　䕶軍統領沙爾瑪海巴圖魯三等奮勇男雲騎¶
<pb:KR2m0053_WYG_008-41a>¶
　　　尉普爾普¶
隨父入都甫十餘嵗既長(上/聲)能勇曉兵有制同救諸羅¶
通路府際先登拔柵圖容兩逮¶
　　　四川松潘鎮總兵奮圖禮巴圖魯穆克登阿¶
斗六里杙排竹為城直斫而入大敗賊兵隴種鹿埵内¶
山遁形搜擒首惡林林衆英¶
　　　四川建昌鎮總兵札敦巴巴圖魯張芝元¶
金川隨征超熊羆旅兹領畨兵以通畨語賊屬生傳賊¶
<pb:KR2m0053_WYG_008-41b>¶
路嚴禦卒獲生俘厥功允巨¶
　　　臺灣鎮總兵冲傑巴圖魯普吉保¶
攻克笨港本有㣲功未觧諸羅賊衆難通賈勇贖過奮¶
不顧躬扼科仔坑逸賊路窮¶
　　(謹案臺灣二十功臣贊内王杰董誥蔡攀龍梁朝/桂許世亨均係漢人穆塔爾係四川土司故惟㳟)¶
　　(錄阿桂等/十三首)¶
　　平定廓爾喀十五功臣圖贊(有序/)¶
　　廓爾喀畏威乞降歸順武成平定功臣効力宜有¶
<pb:KR2m0053_WYG_008-42a>¶
　　圖贊例應論爵以軍機大臣為首而大學士阿桂¶
　　以此畨絶域厯險實異常之勞當以大将軍福康¶
　　安為首因嘉許之為之序曰¶
　　武成圖功逮此凡四(紫光閣圖功臣像各為之贊/自平定西域兩金川臺灣逮)¶
　　(此凡/四次)夫用兵豈易言哉必出於不得已而不出於¶
　　貪得恃强審時應機既明且斷信賞必罰仍總頼¶
天貺助順捨斯數者未有不見其敗而資窮黷之譏者¶
　　也伊犂回部金川既受俘蕆事余已不復萌用武¶
<pb:KR2m0053_WYG_008-42b>¶
　　之心無何而臺灣叛福康安等渡海𠞰賊不乆生¶
　　擒賊首故此戰圖仍依例以阿桂為首今之廓爾¶
　　喀又在西蔵數千里外絶壁衝天急湍臨峽捨馬¶
　　單歩非福康安海蘭察二人同心鼓勇身先士卒¶
　　斷不能成此七戰七勝之功首圖其像允合予心¶
　　而符衆望也西師金川功臣各百予親為贊者各¶
　　五十餘命儒臣為贊各五十以成百數臺灣功臣¶
　　予親贊者二十餘命儒臣為贊者三十以成五十¶
<pb:KR2m0053_WYG_008-43a>¶
　　數今平定廓爾喀之功臣予親贊者十五餘命儒¶
　　臣為贊者十五以成三十數蓋以西師及金川厯¶
　　年乆而擴地廣故人數多臺灣成功速而地非廣¶
　　故人數次之若廓爾喀則又速於臺灣地雖險而¶
　　實弗廣也故予親為贊者不過十五儒臣為贊者¶
　　亦祗十五然以總數較仍勝凌烟雲臺之所表也¶
　　此實¶
昊蒼䕶佑國家¶
<pb:KR2m0053_WYG_008-43b>¶
祖宗教養所貽賢材接踵為邦家光予藐躬欽承惟謹¶
　　盛滿是懼且歸政年近老而畏事遑敢復有他圖¶
　　哉¶
　　　大學士一等忠鋭嘉勇公兩廣總督福康安¶
百戰乆經兩功近成近之險絶前聞未曾七戰七勝度¶
索乘桴舊勲新讓(此番聲討廓爾喀福康安身先将士/履險臨深無戰不捷大功克蕆其忠)¶
(貞實邁等倫若以爵論阿桂本應居首而阿桂自以此/次未臨行陣奏讓福康安為首功實為公允可嘉遂俞)¶
(其/請)嘉許首圖¶
<pb:KR2m0053_WYG_008-44a>¶
　　　大學士一等誠謀英勇公阿桂¶
七旬以上身體康强從不言功黄圖贊襄威克安乆(此/次)¶
(用師必大彰國威而後允降庶㡬可以乆安不致再生/事端唐太宗所謂示之必克其和乃固正合朕意福康)¶
(安固能仰體此意力蕆殊勛而/阿桂原有協謀之功亦不可掩)曾亦協謀亶一个臣有¶
容休休¶
　　　大學士三等忠襄伯和珅¶
國家用武帷幄絲綸事殊四朝(謂漢唐/宋明)清文漢文䝉古¶
西番頗通大意(去嵗用兵之際所有指示機宜每兼用/清漢文此外頒給達頼喇嘛及傳諭廓)¶
<pb:KR2m0053_WYG_008-44b>¶
(爾喀勅書並兼用䝉古西畨字臣工中通曉西畨/字者殊難其人惟和珅承㫖書諭俱能辦理秩如)勤勞¶
書㫖允稱能事¶
　　　原任領侍衛内大臣一等超勇公海蘭察¶
勇而有謀侍衛洊公(乙亥征討準噶爾時海蘭察方以/索倫馬兵從軍先是輝特台吉巴)¶
(雅爾率屬來降已封為汗及阿睦爾撒納復叛後巴雅/爾旋亦從逆以大兵追急遁入塔爾巴哈台山中海蘭)¶
(察奮力窮追射之墜馬遂生擒以歸以此立擢為侍衛/嗣後每派出兵無不奮勉争先而料敵策應宛若素嫻)¶
(韜畧者然屢以戰功洊封公爵此次為叅贊功/成復晋封一等超勇公實為索倫之傑出者矣)索倫巨¶
擘黼衣錫龍圖形四畨福禄鮮比旋終於家矜惜無已¶
<pb:KR2m0053_WYG_008-45a>¶
　　　户部尚書福長安¶
戚畹閥門家國一體兄勤逺征弟贊近理鴻邱之隔樽¶
俎之間無不同心弗稱已(上聲人/已之已)闗(征廓爾喀之役予/與軍機大臣等籌)¶
(畫機宜福長安盡心襄贊悉合予意/伊本以國事為重詎稱闗己而已哉)¶
　　　兵部尚書慶桂¶
所謂故國頼有世臣量(去/聲)材授職非卑逾尊(用孟/子語)本兵¶
習政(明代最重本兵之職凡遇軍興悉以委之自中葉/以後其君不親政事又無知人之明而肩斯任者)¶
(率多庸懦腐儒動皆掣肘更恣苞苴此其國事寜復可/問近作凱旋兵丁各歸營伍紀事文曾指其失以昭懲)¶
<pb:KR2m0053_WYG_008-45b>¶
(戒至我朝用兵惟任将軍參贊相機攻取是以所向無/敵而兵部所司不過設驛安頓送徃迎回諸事而已)¶
元長(上/聲)之子(慶桂為尹繼善之/子繼善字元長)跨灶是乎(從前西域用/兵惟傅恒與)¶
(予一心主必辦之説其時尹繼善為陜甘總督頗不欲/用兵此亦習於書生拘守之常談不足以識事機彼時)¶
(並慮辦理機務非其所長因令黄廷桂調任陜甘專司/其事是以西師蕆功伊雖為世臣未得列入戰圖今慶)¶
(桂以軍機大臣邀恩得/此榮遇轉覺跨灶矣)圖形始爾¶
　　　工部尚書和琳¶
二庸駐蔵諸務推諉(俘習渾雅滿泰二人同為駐藏大/臣乃平時於廓爾喀之事置若罔)¶
(聞蔵中一切委之噶布倫等任其妄為迨廓爾喀侵擾/蔵地又不能帶兵征勦轉欲将達賴喇嘛班禪額爾徳)¶
<pb:KR2m0053_WYG_008-46a>¶
(尼移至内地竟甘心棄置蔵地不知是何肺腑因/令将伊二人于蔵地枷責以為推諉國事者戒)選良¶
代之條條有理和珅之弟責難觀成(和琳先為御史屢/命廵漕於河道漕)¶
(運頗能認真挑濬督催因悉其才具優長並知為和珅/之弟去嵗令往代俘習渾等為駐蔵大臣沿途據奏催)¶
(儧烏拉立定期限嚴申賞罰軍装火藥源源運送不致/遲誤及到蔵後辦理糧餉事宜整頓蔵中諸務一切井)¶
(井有條初不料其竟能副朕委/任而國家得一良材尤堪慰悦)嘉得世臣為國之楨¶
　　　四川總督恵齡¶
和琳督催至蔵之西(濟嚨以内糧運烏拉専任和琳徃/來督催可以無誤然亦僅至蔵之)¶
(西界其大兵所到地/方之後路亦難兼顧)師進賊境繼運留資(初命恵齡為/四川總督即)¶
<pb:KR2m0053_WYG_008-46b>¶
(令同至軍營授為㕘贊大臣既念大兵深入賊境師行/糧隨最闗𦂳要而恵齡於調度既不能如福康安戰陣)¶
(亦更不如海蘭察用其所長莫若竟以後路糧運専責/其成其在拉子地方設法趕運糧石軍械及雇覔商民)¶
(長運諸務悉為周安並不貪得/戰功希冀懋賞此意亦為可嘉)餉戒不匱用濟武成功¶
亦懋哉初被圖形¶
　　　原任都統銜䕶軍統領喇布凱巴圖魯台斐英¶
　　　阿¶
首攻察木既克濟嚨身先士卒奮勇成功遂至帕朗逼¶
甲爾古(台斐英阿自察木進兵以後無不身先士卒徃/來截殺最為奮勇及攻東覺山梁尚用砲轟斃)¶
<pb:KR2m0053_WYG_008-47a>¶
(紅衣緑衣賊目其後進攻甲爾古拉復直前/射斃紅衣賊目不意中鎗殞軀深為痛惜)直進殞身¶
痛惜心楚¶
　　　䕶軍統領和隆武巴圖魯額勒登保¶
石碉木柵鱗疊賊防勢如捲籜捷似頺牆将軍所示無¶
不領畧(額勒登保時為翼長司軍前各隊營務及調遣/諸事故能領畧将軍意指此畨前後七戰率領)¶
(精兵攻碉奪柵/所至無不克捷)率領精兵埋根卓鑠¶
　　　原任副都統扎弩巴圖魯阿滿泰¶
遇有絶險莫弗身先詎惟力勇實以忠堅攻堆補木奪¶
<pb:KR2m0053_WYG_008-47b>¶
橋命殞馬革未能(官兵攻奪濟嚨官寨及搶奪熱索橋/由峩緑大山繞至上游紥筏渡河又)¶
(攻克協布魯賊寨阿滿泰無不身先鼓勇痛殱賊衆忠/悃實屬超羣乃至攻噶勒拉堆補木過河時見賊匪将)¶
(撤橋板直前搶奪兵丁乘勢競進而伊適以在前中鎗/落河水深溜急當争先進擊之際不及撈覔並不得裹)¶
(馬革以歸/益堪憫惻)更切哀憫¶
　　　副都統銜駐劄西蔵協辦事務大臣賽尚阿巴¶
　　　圖魯成徳¶
曽争巴忠(前次廓爾喀侵擾蔵邉巴忠授意噶布倫丹/津班珠爾許銀贖地成徳未嘗不知然聞彼)¶
(時曾力詆其非而巴忠恃在御前行走/諸事擅専雖争之不得而心尚雄壯)尚有雄心克聶¶
<pb:KR2m0053_WYG_008-48a>¶
拉木(賊人佔據聶拉木官寨成徳與穆克登阿率兵乗/夜前進距寨里許穆克登阿由西南伊由西北進)¶
(攻抛入火彈燒斃賊匪甚衆其逃出者復被官兵殱戮/二百餘名寨中尚屯聚賊匪令我兵四靣圍困無一漏)¶
(網者頗/見勇畧)亦見韜襟重進剿賊别分一路(繼而大兵由色/達木一路深入)¶
(賊境福康安分派成徳由哈那衮木山一路進攻既同/阿尼雅布等将扎木攻克又聞前途有鐵索橋即潜行)¶
(樹林内奪據大河東岸賊卡乘夜奪橋並将西岸賊卡/攻克沿途殺獲甚衆復由江各波邁山梁直趨隴岡與)¶
(彦吉保會合兩面夾擊佔住隴岡所有賊卡/悉被焚燬此次成徳分路攻剿功亦可録)頗有所先¶
圖形表故¶
　　(謹案廓爾喀十五功臣贊内王杰孫士毅董/誥均保漢人故惟㳟録福康安等十二首)¶
<pb:KR2m0053_WYG_008-48b>¶
　¶
　¶
　¶
　¶
　¶
　¶
　¶
欽定八旗通志卷首之六¶
