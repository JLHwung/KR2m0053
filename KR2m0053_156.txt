# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:05.952761
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百四十二
<pb:KR2m0053_WYG_156-1a>¶
欽定四庫全書¶
欽定八旗通志卷一百四十二¶
　人物志二十二¶
　　大臣傳八(滿洲鑲黄旗八偉𫝊清/  補熙  完顔)　(保祝/)　(髙斌/)¶
　　　傅清(子明仁/)¶
　　傅清滿洲鑲黄旗人追贈一等公李榮保之次子¶
　　雍正元年由閒散授藍翎侍衛五年授三等侍衛¶
　　十二年授雲麾使乾隆元年晉鑾儀使二年六月¶
<pb:KR2m0053_WYG_156-1b>¶
　　晉正黄旗滿洲副都統五年授天津總兵九年駐¶
　　蔵副都統索拜期滿¶
命傅清以副都統往代十年疏言駐蔵章京筆帖式向¶
　　照哈宻等處例三年錯綜換班派唐古特巴塘裏¶
　　塘等兵䕶送查唐古特兵沿途不無竊掠請嗣後¶
　　駐蔵大臣率章京等赴蔵舊駐官員帶兵同回不¶
　　另䕶送蔵地不比内地事随到随辦交代後可查¶
　　照無庸錯綜更換下軍機大臣議從之十一年疏¶
<pb:KR2m0053_WYG_156-2a>¶
　　言西蔵處邉末畨蠻錯處西北界準噶爾北通青¶
　　海為四川西南外郛打箭爐之門户是以¶
特派大臣並文武各員駐兵彈壓自雍正十二年設立¶
　　塘汛不特以𫝊送公文且聨絡聲勢法本周詳上¶
　　年副都統索拜議改畨塘以免糜費乃撤站未㡬¶
　　搶刦纍纍而裏塘一帶夾壩更甚於昔又準噶爾¶
　　不惜重費赴蔵熬茶或萌覬覦意况畨塘初設逓¶
　　送即不妥協倘因循久遇𦂳要事難保無悞請自¶
<pb:KR2m0053_WYG_156-2b>¶
　　蔵至爐沿途塘汛官兵仍舊苐酌衝僻逺近布置¶
　　總在一千兵數内軍機大臣議如所請行先是西¶
　　蔵郡王頗羅鼐子二長珠爾黙特䇿布登次珠爾¶
　　黙特那木扎勒¶
上奬頗羅鼐勞績令自保一子襲爵頗羅鼐以珠爾黙¶
　　特那木扎勒奏封長子十二年三月頗羅鼐卒¶
命珠爾黙特那木扎勒襲郡王¶
諭曰西蔵地方關係甚要頗羅鼐經事練達下人信服¶
<pb:KR2m0053_WYG_156-3a>¶
　伊亦能奮勉効力今已身故雖命伊子珠爾黙特那¶
　木扎勒襲封總辦蔵衛事務而蔵地素屬多事衆心¶
　不一珠爾黙特那木扎勒又年㓜未必即能收服衆心¶
　頗羅鼐在時凡事由伊主張不過商同傅清斟酌辦¶
　理今非頗羅鼐時可比着𫝊諭𫝊清逐處留心訪查¶
　如有珠爾黙特那木扎勒意見不到之處即行指示¶
　惟期地方安静不生事端今嵗準噶爾又往熬茶當¶
　留心防範此際衆人意見情形及珠爾黙特那木扎¶
<pb:KR2m0053_WYG_156-3b>¶
　勒襲爵辦事後各處人心輸服與否俱一一體訪具¶
　摺奏聞倘有一二滋事之人即酌量辦理以示警戒¶
　　四月奏言阿里克地方向係頗羅鼐長子公珠爾黙¶
　　特策布登駐守嗣因足疾回蔵兹頗羅鼐故阿里¶
　　克𦂳要伊病亦全愈臣令仍往駐騰格里諾爾喀¶
　　喇烏蘇等處向係珠爾黙特那木扎勒於夏季領¶
　　兵駐防今伊留蔵辦事臣令派親信宰桑先期往¶
　　駐再自阿哈雅克起至阿里克每卡増兵三十巡¶
<pb:KR2m0053_WYG_156-4a>¶
　　防疏下軍機大臣議行六月奏言準噶爾夷使進¶
　　蔵熬茶各隘應増兵防範阿哈雅克騰格里諾爾¶
　　一路派兵六千交該管宰桑等駐守另派噶卜倫¶
　　策凌旺扎勒等帶兵三百由喀喇烏蘇䕶夷使進¶
　　蔵珠爾黙特策布登帶兵五千防守阿里克又派¶
　　兵四千於工布達克布及蔵内防偹再準噶爾入¶
　　蔵之徑有五各派兵百設卡偵探又歸併蔵内之¶
　　那克素三十九部落畨衆俱係叛賊羅卜蔵丹津¶
<pb:KR2m0053_WYG_156-4b>¶
　　舊屬夷使到時難保必無生事令移収别處至準¶
　　噶爾人等赴各寺廟熬茶時仍派兵約束并宻飭¶
　　知各寺廟喇嘛疏入¶
詔軍機大臣議奏尋議調兵太多不但勞費恐伊等聞¶
　　而生懼應令酌調數千於𦂳要處嚴防毋涉張皇¶
　　與珠爾黙特那木扎勒酌辦餘如所奏行十三年¶
　　二月¶
命俟準噶爾熬茶事竣馳驛来京四月補天津總兵九¶
<pb:KR2m0053_WYG_156-5a>¶
　　月授古北口提督十四年二月調固原提督十月¶
　　駐蔵副都統紀山奏珠爾黙特那木扎勒性情乖¶
　　張與達賴喇嘛隙請將達賴喇嘛移駐泰寧¶
上訓飭之¶
諭曰從前蔵地常派大臣二員駐劄辦事後乃裁去一¶
　員朕思蔵地闗係𦂳要彼處應辦事件有二人相商¶
　較為有益且換班先後更替有一舊人尤覺妥當傅¶
　清曽經駐蔵彼處事體諒屬稔知着賞給都統銜即¶
<pb:KR2m0053_WYG_156-5b>¶
　由固原馳驛赴蔵十二月紀山復奏珠爾黙特那木¶
　　扎勒告其兄珠爾黙特策布登聚兵攻取果弼奈¶
　　事¶
諭曰現在既有珠爾黙特策布登起兵之信可速寄信¶
　傅清蔵地闗係甚要事之真偽今雖不能即定然不¶
　可不為留意珠爾黙特那木扎勒年㓜燥急性好生¶
　事外貌雖依紀山教導其實紀山轉被欺䝉亦未可¶
　知使伊本無生事之心伊兄實欲進兵来蔵是特其¶
<pb:KR2m0053_WYG_156-6a>¶
　兄弟間互相侵犯辦理尚易若伊兄並無此事而伊¶
　造言誣搆藉端生事則伊即係不可存留之人速宜¶
　辦理然土伯特人賦性狡詐或因珠爾黙特那木扎¶
　勒嚴刻屬下乘伊兄弟不和從中離間更未可定此¶
　事傅清務須沿途留心細訪倘珠爾黙特那木扎勒¶
　不願派大臣駐蔵藉端設計以陷紀山㫁不可忽畧¶
　以致堕其術中如有見聞即行具奏尋¶
命侍郎拉布敦往代紀山傅清途中覆奏言珠爾黙特¶
<pb:KR2m0053_WYG_156-6b>¶
　　策布登搆兵事恐未確或係珠爾黙特那木扎勒¶
　　謀據兄地揑詞起兵端臣至蔵察看情形即將珠¶
　　爾黙特那木扎勒辦理得¶
㫖珠爾黙特那木扎勒乖戾詭譎留之終必生事或乘¶
　伊與兄搆兵令四川總督策楞等帶兵以助戰為名¶
　相機擒戮或俟明年章嘉呼圖克圖赴蔵熬茶遣川¶
　督帶兵䕶送至彼伺間殱除二者孰為利便傅清至¶
　蔵可察看情形熟籌具奏十五年五月傅清既抵蔵¶
<pb:KR2m0053_WYG_156-7a>¶
　　偕拉布敦奏言珠爾黙特䇿布登暴死珠爾黙特¶
　　那木扎勒擅調兵運礟赴薩海¶
諭曰此時惟應静以鎮之待其自起自止在我原無治¶
　罪之心則伊亦不生猜疑之念勿因急欲解其疑心¶
　轉生一畨忙亂俟其回蔵後將如何舉動之處再行¶
　奏聞九月疏劾珠爾黙特那木扎勒往後蔵時誣搆¶
　　噶卜倫第巴布隆贊等抄没其産給所親愛又逐¶
　　珠爾黙特䇿布登之子珠爾黙特旺扎勒戮辱頗¶
<pb:KR2m0053_WYG_156-7b>¶
　　羅鼐舊人殆盡現帶兵二千餘在距前蔵三百餘¶
　　里之達术地方駐牧¶
諭曰此皆珠爾黙特那木扎勒乖張悖戾但道途遼逺¶
　可暫聴之十月復奏珠爾黙特那木扎勒叛跡漸著¶
　　宜相機擒治¶
上命副都統班第赴蔵並¶
宻諭總督策楞等備兵援𠞰時珠爾黙特那木扎勒隂¶
　　通準噶爾絶我郵置軍書不達者旬日傅清與拉¶
<pb:KR2m0053_WYG_156-8a>¶
　　布敦决計先翦除是月十三日召珠爾黙特那木¶
　　扎勒至通司岡公署登樓數其罪誅之逆黨羅卜¶
　　蔵扎什等糾衆圍樓縱火施鎗砲達賴喇嘛遣救¶
　　不得入傅清被創自盡拉布敦亦遇害十一月策¶
　　楞馳疏¶
聞¶
諭曰駐蔵都統傅清左都御史拉布敦前因珠爾黙特¶
　那木扎勒潛謀不軌情跡顯著奏請相機翦除朕以¶
<pb:KR2m0053_WYG_156-8b>¶
　伊等孤懸蔵地未可輕舉曽令俟班第到彼察看情¶
　形降㫖辦理乃伊等未及奉到諭㫖以機有可乘遂¶
　爾便宜行事逆渠已經授首而傅清拉布敦旋為逆¶
　黨所害為國捐軀深用憫惜又¶
諭曰從前西蔵郡王頗羅鼐實心恭順且料理蔵中事¶
　務一切安帖後因年力就邁朕念及將来詢伊二子¶
　之中孰堪為嗣據伊奏稱長子人輭弱又已出家次¶
　子珠爾黙特那木扎勒人尚强幹能勝彈壓因是令¶
<pb:KR2m0053_WYG_156-9a>¶
　其承襲迨伊奏事一二次以後朕於其詞意之間即¶
　知其非伊父居心可比日後必生事端屢諭駐蔵大¶
　臣留心體察嗣伊摺奏請撤駐蔵官兵朕以兵數原¶
　屬無多若不准其所請轉啟伊疑忌之心是以即依¶
　所請行著紀山前往駐劄詎紀山與之設誓和好即¶
　奏事嘗與同列銜名朕深責其非體是紀山不但不¶
　能懾服其心更已墮其術中矣𫝊清前經駐蔵為伊¶
　等所敬服遂令前往更換且慮其勢孤益以拉布敦¶
<pb:KR2m0053_WYG_156-9b>¶
　協同駐蔵乃珠爾黙特那木扎勒心益狡悖將伊長¶
　兄珠爾黙特策布登圖害反以伊兄叛逆誣奏又伊¶
　與達賴喇嘛素有讐釁既戕其兄遂欲計害蔵中不¶
　順伊之班第等其勢將延及達賴喇嘛獨據其地雄¶
　長一方近遂將塘汛文書禁絶不通悖逆情形漸益¶
　昭著傅清拉布敦深知奸計摺請便宜從事以絶後¶
　患於今年十月初八日奏到朕以僅二大臣孤懸絶¶
　域未可輕舉即使便宜辦理亦於國體有闗且非萬¶
<pb:KR2m0053_WYG_156-10a>¶
　全之道批令俟班第更換拉布敦到蔵日㑹同達賴¶
　喇嘛及蔵中大格隆等明正其罪以申國法庶協天¶
　朝體制乃傅清等未及接到諭㫖即於十月十三日¶
　𫝊珠爾黙特那木扎勒到通司岡加以誅戮而傅清¶
　拉布敦旋為伊屬下羅卜蔵扎什所害總督策楞奏¶
　到朕深為憫惻不覺涕零因思傅清拉布敦若静候¶
　諭㫖遵行或不至是但珠爾黙特那木扎勒反形已¶
　露倘不先加誅戮傅清等亦必遭其荼毒則傅清拉¶
<pb:KR2m0053_WYG_156-10b>¶
　布敦之先㡬籌畫殱厥渠魁實屬可嘉非如霍光之¶
　誘致樓蘭而斬之也夫臨陣捐軀雖奮不顧身然尚¶
　廹以勢所不得不然如傅清拉布敦揆㡬審勢决計¶
　定謀其心較苦而其功為尤大以如此實心為國之¶
　大臣不保其令終安得不倍加軫悼耶傅清拉布敦¶
　着加恩追贈為一等伯着入賢良祠昭忠祠春秋致¶
　祭傅清並入伊家祠從祀伊等子孫給與一等子爵¶
　世襲㒺替以示朕褒忠録庸之至意並將伊二人為¶
<pb:KR2m0053_WYG_156-11a>¶
　國捐軀之大節明白宣示使天下共知其不得已之¶
　苦心否則好事喜功者將借此二人為口實而事外¶
　無知之人又有議其擅開邉釁而仍邀國家如此厚¶
　恩者朕豈肯令是非倒置若此㢤十六年四月¶
命立祠通司岡柩至京¶
上親臨奠醊¶
賞治喪銀萬兩仍¶
賜祭𦵏如例諡襄烈¶
<pb:KR2m0053_WYG_156-11b>¶
御製詩紀其事曰衛蔵西南夷極邊入我王化百餘年¶
　始猶羈縻後執賮置兵為守防呼韓䝉古習俗尚黄¶
　教得失視此為轉旋其何小醜背厚澤夜郎自大輕¶
　王臣託詞承平勞物力示之大信休兵屯戕兄虐下¶
　遂無忌更與外賊為牽援血人於牙攫財賄中梗驛¶
　路軍書𫝊惟時奉命監彼土曰傅清暨拉布敦目覩¶
　逆勢日猖獗炎炎不息將燎原戰守不可兵力弱官¶
　軍萬里阻蜀門國事為重餘度外二人同心利斷金¶
<pb:KR2m0053_WYG_156-12a>¶
　知無一生有九死但期濟事酬深恩珠爾黙特那木¶
　扎汝来示汝大義存天無二日爾二日爾忘爾父叨¶
　藩翰兇渠稔禍力已張藐視二人何有焉籠中之鳥¶
　砧上魚西蔵指日據有全挺身来見忽疑慮潜呼羣¶
　醜施戈鋋傅卿直前扼其臂逆王命者誅無延拉卿¶
　㧞刀剚其脰罪在魁首無牽連羅蔵扎什其羽翼走¶
　險呌詉豕突然桀犬吠堯各為主蜂屯蟻聚来獽狿¶
　吁嘻二臣力不逮如歸視死雙捐軀小魁烏合旋就¶
<pb:KR2m0053_WYG_156-12b>¶
　縛駢首就戮長竿懸逆誅順撫妖氛靖衛蔵萬衆如¶
　一言忠臣報主有如此智勇兼濟誠通天昔每椎心¶
　今吐氣如披雲霧瞻蒼旻不勞一旅翦渠㓂豈止萬¶
　命免沉淪尸祝社祭衆夙志䖍伸絶域千秋𫝊靈輿¶
　肅肅歸故里建祠臨奠恩頻宣錫爵賜封延後世志¶
　予哀悼旌勲賢雙忠之氣浩千古雙忠之力敵萬軍¶
　罵賊有似奮常山誘致大異斬樓蘭雙忠蹟畧𫝊斯¶
　篇他年以待信史編又¶
<pb:KR2m0053_WYG_156-13a>¶
諭曰前駐蔵都統𫝊清左都御史拉布敦因珠爾黙特¶
　那木扎勒逆謀顯著先事翦除奮不顧身忠誠卓越¶
　俱已加恩贈卹入祀賢良祠昭忠祠傅清並入伊家¶
　祠從祀不知者或訾二人冒險邀功且議朕為酬庸¶
　過厚也今據駐蔵策楞班第等奏珠爾黙特那木扎¶
　勒自立名號潜遣其心腹堅㕘扎錫等通欵準噶爾¶
　稱策旺多爾濟那木扎勒為汗且求其發兵至拉達¶
　克地方以為聲援幸值準夷内潰所遣使人回蔵被¶
<pb:KR2m0053_WYG_156-13b>¶
　獲得其逆書并餽獻諸物是其隂蓄異志勾結準夷¶
　罪不容誅設非二臣協力同心决計先辦則其貽害¶
　蔵地將不可言是二臣之心甚苦而有功於國家甚¶
　大特建雙忠祠合祀二人春秋致祭丕昭勸忠令典¶
　傅清既有専祠著不必從祀家廟傅清子明仁初襲¶
　　一等子爵授三等侍衛乾隆二十五年同額爾登¶
　　額齎¶
勅赴巴達克山宣諭¶
<pb:KR2m0053_WYG_156-14a>¶
威徳三十六年四月赴金川軍營十二月大軍攻巴朗¶
　　拉賊卡明仁偕侍衛新達蘇等於兩碉間施礮擊¶
　　賊三十七年三月攻資哩北山賊乘雪夜逃明仁¶
　　偕侍衛喬蘇爾等分路追之賊泅遁阿喀木雅寨¶
　　我軍以礮環攻賊復竄明仁追擊之五月攻資哩¶
　　南山明仁偕侍衛賡音素等督鑄礮有功七月賊¶
　　三百餘犯明仁所守木卡擊敗之九月提督董天¶
　　弼由納雲達進兵¶
<pb:KR2m0053_WYG_156-14b>¶
命明仁偕翼長富瑚等往助之尋自咱瑪山梁踰穆陽¶
　　岡分攻木了山梁克石卡三十餘大卡木城三斬¶
　　賊百餘¶
諭部議叙十一月授二等侍衛十二月西南兩路大軍¶
　　合進明仁充領隊侍衛尋随將軍温福攻克布朗¶
　　郭宗擢頭等侍衛三十九年三月大軍攻凱立葉¶
　　明仁偕侍衛彰靄擊第二峯賊卡五月進攻羅博¶
　　瓦山岡下木城石碉賊從箐内拒敵擊敗之四十¶
<pb:KR2m0053_WYG_156-15a>¶
　　年五月¶
諭曰明仁在阿桂隊内於本年正月攻取康薩爾山梁¶
　等處随衆帶兵乃此後打仗並無伊名着阿桂查明¶
　據實覆奏尋以明仁患病未愈奏¶
諭曰明仁在彼無用着来京明仁懇留軍營自効將軍¶
　　阿桂代奏奉¶
㫖聽其自留看如何効力九月卒於軍營¶
諭曰據阿桂奏明仁自到軍營以来帶兵打仗頗屬奮¶
<pb:KR2m0053_WYG_156-15b>¶
　勉近雖抱病尚力疾行走兹因病身故等語覽奏深¶
　為憫惻着賞給副都統銜並着該部即照贈銜議卹¶
　所有子爵即着伊子寳綸承襲尋¶
賜祭𦵏如例¶
　　　保祝¶
　　保祝滿洲鑲黄旗人姓富察領侍衛内大臣馬武¶
　　子雍正元年三月以監生授三等侍衛四年三月¶
　　在¶
<pb:KR2m0053_WYG_156-16a>¶
　　乾清門行走五年四月襲佐領世職九年十一月擢¶
御前侍衛十二年十二月襲三等輕車都尉十三年十一¶
　　　月授正紅旗漢軍副都統乾隆元年調正黄旗滿¶
　　　洲副都統二年三月赴西寧辦事閏九月疏言多¶
　　　倫尼托克安圖等七族及因察族哈爾受族遣人¶
　　　赴西寧交馬價銀並帶貿易之貨行至茶户遇郭¶
　　　洛克格爾側等賊畨掠去銀貨并傷從人今多倫¶
　　　尼托克安圖等族願將掠去馬價即行補交因察¶
<pb:KR2m0053_WYG_156-16b>¶
　　　族亦随後補解臣查郭洛克格爾側畨族係四川¶
　　　松潘鎮所轄已咨川督飭緝究擬至多倫尼托克¶
　　　安圖等族係新附畨民中途被刼随即補交其向¶
　　　化輸誠洵属可嘉請將該畨今年應貢馬價仰邀¶
　聖慈寛免以卹逺畨其補交銀兩准抵次年正供奏入¶
　諭曰所奏甚是照所請行十月疏言西寧所𨽻之畨民¶
　　　四十族零居錯處逺近不齊每嵗因輸馬價銀赴¶
　　　西寧者每族不過數人而川省所轄之郭洛克邊¶
<pb:KR2m0053_WYG_156-17a>¶
　　界乃必由之道人單勢弱間被刼殺請嗣後馬價¶
　　銀兩年彚貢一次至應貢年令各畨族預𫝊就所¶
　　居逺近分兩起結伴同行仍按其族分大小貢馬¶
　　多寡每起以五六十人為率可無刼殺之慮並免¶
　　每年跋涉總理事務王大臣議行十一月¶
命来京三年四月署馬蘭鎮總兵十二月署廣東提督¶
　　四年八月奏恵州府連日大兩山水驟湧河道頓¶
　　髙二丈倒灌入城兵民房屋多浸塌臣㑹同道府¶
<pb:KR2m0053_WYG_156-17b>¶
　　分别瓦房草房酌給銀兩随時脩復又衝塌兵房¶
　　七十間請撥從前買馬價内存剰之項估值量給¶
　　使被水之兵得寛裕料理¶
上是之十一月實授六年七月潮陽縣民因暫止平糶¶
　　罷市三日未㡬嘉應州土豪攔截採買穀船四十¶
　　餘保祝俱以實在情形具奏¶
上以此風不可長著巡撫王安國嚴究勿縱安國尋奏¶
　　分别首從人犯定擬如律保祝疏言今歲雨澤未¶
<pb:KR2m0053_WYG_156-18a>¶
　　勻早稻豐歉不一地方官固曽開倉平糶但於五¶
　　月中旬即以早稻將登並未計及秋成如何遽行¶
　　停止以致米價日昻愚民自罹法網請糶阻攔若¶
　　非疊遣營員彈壓開導㡬至莫遏夫倉儲原備民¶
　　間不足倘以五月即停為例不顧民間何用豫備¶
　　現在早稻薄収晚禾甫挿宜豫將應糶應卹分别¶
　　辦理報¶
聞八月奏永安歸善二縣被水¶
<pb:KR2m0053_WYG_156-18b>¶
諭曰地方官設有料理不妥百姓不得實恵之處據實¶
　奏聞十月奏瓊州乏食應飭有司或動公採買或招¶
　　商轉運¶
上命其告知總督慶復随時留心十一月疏言練兵除¶
　　常期操演外每嵗秋冬率弁兵於随近山原往来¶
　　馳逐使士卒習勞¶
諭曰此固美舉然不可擾累地方也七年十月調直𨽻¶
　　提督九年二月奏喀爾喀蒙古王子徳木楚克遣¶
<pb:KR2m0053_WYG_156-19a>¶
　　　䕶衛巴達瑪等闗領俸銀巴達瑪私帶硝磺出口¶
　　　并於駝䭾内搜出銅條鐡塊解刑部収審至䝉古¶
　　　原闗俸銀及所帶駝䭾飭令中軍同守闗滿漢官¶
　　　兵照數查明交原人収管備文押解理藩院查収¶
　　　辦理得¶
　㫖嘉奬四月保祝以病告¶
　命御醫馳驛前往診視旋准解任調理十年十月授正¶
　　　紅旗䝉古都統十二年四月卒¶
<pb:KR2m0053_WYG_156-19b>¶
　賜𦵏銀八百兩諡恭簡¶
　　　　髙斌¶
　　　髙斌滿洲鑲黄旗人初𨽻内務府雍正元年正月¶
　　　由内務府主事遷員外郎兼佐領四月遷郎中四¶
　　　年管理蘇州織造六年授廣東布政使尋調浙江¶
　　　七年調江蘇九年二月調河南九月遷河東副總¶
　　　河十年調兩淮鹽政兼署江寜織造十一年二月¶
諭令就近學習河工十二月署江南河道總督十二年四¶
<pb:KR2m0053_WYG_156-20a>¶
　　月疏言范公堤逼臨江海為鹽場藩籬年久多殘¶
　　缺計六萬四千一百三十八丈請按相距里程設¶
　　堡夫三百五十六及時培修汛官稽其勤惰又宿¶
　　桃中河安清中河宿虹外河山安揚河海防江防¶
　　等㕔前經河臣&KR0286;曾筠等題准分畫所轄界址更¶
　　正銜名闗防其各河營守備與㕔員同汛協防請¶
　　一體更正部議如所請八月回鹽政任十二月仍¶
　　署河道總督十三年四月回鹽政任十二月授江¶
<pb:KR2m0053_WYG_156-20b>¶
　　南河道總督乾隆元年六月疏言河工搶修工段¶
　　需用土方請照兵四夫六之例責令河兵挑運十¶
　　分之四准用夫工十分之六約計需費銀兩與酌¶
　　給之數相符將此項據實報銷又葦蕩左右二營¶
　　額採蕩柴分為厰運自運二項共需運脚萬餘兩¶
　　請將蕩柴内分給各㕔領運若干照依漕規繳價¶
　　若干其應給運脚即於應繳價銀内扣除餘充兵¶
　　餉至自運易滋弊竇應歸厰運十二月又言江南¶
<pb:KR2m0053_WYG_156-21a>¶
　　河工向因未設河庫道凡各省州縣外解嵗夫等¶
　　項河銀并闗稅計十八萬五千餘兩係各㕔自行¶
　　收支多弊混請將此項河銀自乾隆二年為始悉¶
　　歸道庫一切收支解放兵餉修船之費俱由河庫¶
　　道經管隨時報明河臣查核均下部議行先是¶
上以河南永城江南蕭縣等處黄河為患¶
命髙斌㑹同兩江總督趙宏恩河南巡撫富徳等籌辦¶
　　疏通之策至是髙斌等奏言黄河南岸徐州府碭¶
<pb:KR2m0053_WYG_156-21b>¶
　　山縣之毛城舖舊有减水石壩一蕭縣之王家山¶
　　有天然减水石閘一邳州睢寧縣之峰山有减水¶
　　閘四俱建自康熙年間誠分黄導淮以水治水之¶
　　善策因年久淤淺水發為患查毛城舖原有洪溝¶
　　巴河二河為減洩黄水故道因閘下地勢東北髙¶
　　於西南是以水向南行漫入祝家口請於水涸後¶
　　將二河濬令深通並挑寛河頭百餘丈再於二河¶
　　上首逼近毛城舖口門之處將舊有之蔣溝河疏¶
<pb:KR2m0053_WYG_156-22a>¶
　　通祝家口潘家口等處築夾土大壩攔截南流務¶
　　使減下之水盡入蔣溝洪溝巴河分流下注則永¶
　　城碭山一帶均無淹漫之虞至王家山天然閘減¶
　　下之水亦㑹入徐溪口閘下舊有引河中自齊村¶
　　橋至堌集間被淤墊宿州境内灰谷堆燕子口等¶
　　處亦有淤淺應一律疏浚又峯山減水四閘厯年¶
　　既久自閘塘以迄孟山湖六十餘里引河多淤應¶
　　一併估挑又奏言淮揚運河自清口至𤓰洲三百¶
<pb:KR2m0053_WYG_156-22b>¶
　　餘里其上源係分清口洪澤湖之水入天妃閘建¶
　　瓴而下經淮安寳應髙郵揚州以達於江惟藉東¶
　　西兩岸一綫漕堤以為防固請於天妃正越兩閘¶
　　之下相距百餘丈各建草&KR0309;三草壩之下酌建正¶
　　石閘二越河石閘二又於所建二閘尾各建草壩¶
　　三重重闗鎖層層收蓄則水平溜緩洪湖之異漲¶
　　可禦運河之水勢可減再查湖水三分入運七分¶
　　㑹黄其山旴尾閭之天然南北二壩原以宣洩洪¶
<pb:KR2m0053_WYG_156-23a>¶
　　湖異漲今運道無虞髙堰大堤堅固將来非有異¶
　　漲二壩斷不可輕開使清水全力禦黄髙寳諸河¶
　　所受之水循軌入江不至泛溢下河則髙寳興鹽¶
　　等州縣民田可免洪湖洩水之患疏下均議行㑹¶
　　御史夏之芳主事孫濩孫先後條奏河工事宜¶
命髙斌㑹同大學士&KR0286;曾筠副總河劉永澄等詳度妥¶
　　議時安徽布政使晏斯盛廣東學政王安國等復¶
　　請疏濬海口¶
<pb:KR2m0053_WYG_156-23b>¶
命髙斌同趙宏恩及江蘇巡撫邵基㑹勘二年三月髙¶
　　斌以淮運湖河各事宜有面奏請¶
訓之處疏請来京得¶
㫖俞允四月至京適宏恩亦以户部尚書内擢¶
命王大臣㑹同髙斌宏恩將諸臣所奏海口清口運河¶
　　運口各事宜逐條詳議御史甄之璜鍾衡等復奏¶
　　毛城舖工程有碍運道民生請停止¶
諭曰朕前因蕭永等處屢遭水患應作何辦理為乂安¶
<pb:KR2m0053_WYG_156-24a>¶
　百姓之計令該督撫總河等勘明妥議嗣據奏稱疏¶
　濬毛城舖迤下一帶河道經徐蕭睢宿靈虹等州縣¶
　下至泗州之安河陡門紆迴曲折六百餘里以達於¶
　洪澤湖復出清口仍與黄㑹已經該部議行據淮揚¶
　京員夏之芳等連名陳奏以為未便朕以該員等生¶
　長淮揚所奏毛城舖引河不便開通之處果有所見¶
　亦未可定此事闗係重大是以復降諭㫖令總河㑹¶
　同該督撫悉心籌畫今據髙斌趙宏恩来京進呈河¶
<pb:KR2m0053_WYG_156-24b>¶
　圖面奏情事乃知夏之芳等所奏俱非現在情形據¶
　夏之芳等稱毛城舖引河一開則髙堰可危淮揚運¶
　道民生可慮今據髙斌等奏稱毛城舖減水壩原因¶
　徐州一帶兩岸山勢夾束河水屢屢為患是以前河¶
　臣靳輔於康熙十七年題明建設減下之水使歸洪¶
　湖以助清刷黄六十年来上下河道民生均受其益¶
　是現在毛城舖濬河乃因毛城舖壩以下舊有之河¶
　身淤阻量加挑浚使水有所歸並非開鑿毛城舖之¶
<pb:KR2m0053_WYG_156-25a>¶
　壩也况減下之水紆迴曲折六百餘里經由楊㠉等¶
　五湖為之停蓄一入湖邉即已澄清從無挾沙入洪¶
　湖之患亦無洪湖不能容納之虞又豈至如夏之芳¶
　等所言危髙堰而妨淮揚之運道民生乎朕令髙斌¶
　趙宏恩公同總理事務王大臣與夏之芳等悉心講¶
　論而夏之芳等身未親厯其地徒以惑於浮言復固¶
　執偏見及王大臣等畧與辨論即多遁詞其原無定¶
　見可知矣今日忽據御史甄之璜鍾衡抗疏陳奏甄之¶
<pb:KR2m0053_WYG_156-25b>¶
　璜奏稱毛城舖開河淮揚百萬之衆憂慮惶恐因致¶
　直𨽻地方雨澤愆期夫淮揚與直𨽻相隔數千里直𨽻¶
　之亢旱與毛城舖引河何涉而乃為此支離誕妄之¶
　語鍾衡條奏二摺皆係毫無禆益之事將毛城舖一¶
　案牽引叙入尤屬巧詐甄之璜鍾衡著革職交部嚴¶
　審定議具奏夏之芳等既以冒昧之識阻撓河務於¶
　前又以巧詐之私希冀掩過於後此并非尋常奏對¶
　不實者比著交部嚴察議奏三年正月淮揚運河工¶
<pb:KR2m0053_WYG_156-26a>¶
　　竣得¶
㫖嘉奬下部議叙四年三月¶
諭曰從前河道總督髙斌因議疏濬毛城舖水道之時¶
　並請另開新運口堵塞舊運口以避黄河倒灌近據¶
　外間傳說及南来之人多言黄水淤墊之處究未刷¶
　洗浄盡所改新口雖離黄稍逺而上流水勢旁洩其¶
　力已弱不能直注黄河將来倒灌阻塞之患終不能¶
　免人言如此是否確情朕實難以遥定惟有命大學¶
<pb:KR2m0053_WYG_156-26b>¶
　士鄂爾泰乘驛前往庶與朕親臨閱視相同四月鄂¶
　　爾泰勘奏新運口宜開如髙斌議下大學士九卿¶
　　議行詳鄂爾泰傳七月疏言淮揚所屬黄運湖河¶
　　堤工額設堡夫堆積土牛原以偹増卑培薄之用¶
　　但土牛虚鬆雨淋每多坍缷莫如改築子堰為善¶
　　部議如所請八月請¶
陛見¶
諭令霜降後起程¶
<pb:KR2m0053_WYG_156-27a>¶
賜詩曰禹功萬古仰平成疏濬隨時賴俊英淮浦建牙¶
　資保障黄流奏績久澄清息機早是無穿鑿順性猶¶
　然矢樸誠潘靳嘉猷編簡在千秋惟爾繼賢聲九月¶
命於進京時取道直𨽻與總督孫嘉淦總河顧琮㑹勘¶
　　直𨽻河道六年八月疏言黄河自宿遷厯桃源至¶
　　清河二百餘里河流湍急險工林立北岸止有縷¶
　　堤一道並無遥堤重障又内逼運河唇齒相依運¶
　　河南岸雖有縷堤卑薄不足以資捍禦請將運河¶
<pb:KR2m0053_WYG_156-27b>¶
　　南岸縷堤通築髙厚作為黄河北岸之遥堤更於¶
　　縷堤内酌建格堤九道又江都三汊河為𤓰儀二¶
　　河口門江廣漕鹽船必由之要津但𤓰河地勢卑¶
　　不能蓄留淮水引入儀河請塞𤓰河舊口門改向¶
　　洋子橋營房迤下另挑越河以減淮水入𤓰河之¶
　　分數則儀河可以分流刷淤濟運並塞𤓰洲廣恵¶
　　閘上之舊越河於閘下另開一道由城河西行以¶
　　㑹閘河則水勢均平於運道更為便利又請將鎮¶
<pb:KR2m0053_WYG_156-28a>¶
　　江運河南岸坍缷埽工改建磚工下部議行尋調¶
　　直𨽻總督兼管總河印務¶
賜詩曰淮揚底定早垂勲節鉞新開紫氣分自是經綸¶
　方藉展可知魚水正需殷人言久慶江南兩物望應¶
　歸冀北雲保障繭絲須識取編氓一路頌聲聞十二¶
　　月奏籌永定河全河機宜惟在使尾閭通暢請於¶
　　三角淀舊淤傍南稍淺處開為引河下接大清河¶
　　之老河頭上接鄭家樓水口挑去積土所挑土即¶
<pb:KR2m0053_WYG_156-28b>¶
　　於北岸廢埝之南圈築坡埝以防北軼南岸之尾¶
　　亦量為接築以遏南溜其下口河唇隨時疏通至¶
　　上游應籌分洩之道請於南岸六工之雙營北岸¶
　　三工之胡林店七工之小恵家莊各増建三合土¶
　　滚壩一周身俱較石壩減落尺寸南岸郭家務舊¶
　　有草壩亦應一律修築如式大學士等議行七年¶
　　三月疏言直𨽻山西沿邉副㕘遊都等缺¶
恩許揀用滿洲人員直𨽻為京畿重地請將已補邉缺¶
<pb:KR2m0053_WYG_156-29a>¶
　　通曉營務者調補内地别以京員補用邉缺則滿¶
　　洲人員更可疏通四月又請拓天津水師營汛増¶
　　駐滿洲兵千合舊額為三千滄州亦増兵二百合¶
　　舊額為五百均從之七月¶
上以淮揚屢被水灾髙斌乆任江南於地方事宜熟悉¶
命同侍郎周學健往㑹總督徳沛等辦理賑䘏水利事¶
　　宜十二月奏言永定河上游為桑乾河北岸自山¶
　　西大同縣屬之西堰頭村起至直𨽻西寧縣屬之¶
<pb:KR2m0053_WYG_156-29b>¶
　　辛其村止南岸自大同縣屬之冊田村起至西寧¶
　　縣屬之揣骨疃止可各開渠灌田桑乾河由西寧¶
　　石閘村入山經宣化縣之黒龍灣懐来縣之和合¶
　　堡宛平縣之沿河口兩山夾峙一線中趨若於山¶
　　口取巨石錯落堆疊仿竹絡壩之意作為玲瓏水¶
　　壩以殺汹湧之勢則下游之患可減疏上議行九¶
　　年四月以病¶
聞¶
<pb:KR2m0053_WYG_156-30a>¶
命醫診視五月奏言現經户部議准直𨽻藁城縣知縣¶
　　髙崶呈請自備工本赴山東開礦臣思開礦之事¶
　　向惟行於滇粤邉省山左内地且近岱嶽孔林似¶
　　屬不宜况擾民滋怨奸竊易生尤為可慮請亟停¶
　　止¶
上嘉是之十年三月加太子太保五月授吏部尚書仍¶
　　管直𨽻水利河道工程六月議政處行走十一月¶
　　兼總管内務府大臣十二月充¶
<pb:KR2m0053_WYG_156-30b>¶
　經筵講官協辦大學士軍機處行走十一年三月以¶
　　御史楊開鼎疏劾河督白鍾山駁減工費需索河¶
　　員漫口衝决匿灾不報¶
命髙斌往江南㑹同總督尹繼善查辦尋奏駁減需索¶
　　等欵皆虚惟陳家浦衝刷淹没事實鍾山坐革職¶
　　四月疏言淮黄二瀆每年伏秋水漲其大小總以¶
　　老壩口水誌為準則今應酌定以乾隆七年最大¶
　　水誌連底水一丈四尺七寸為準每年水勢較此¶
<pb:KR2m0053_WYG_156-31a>¶
　　尚差若干令河臣明白奏報以便騐度水勢之大¶
　　小至各處閘壩開閉則應以就近石工一定不易¶
　　水長之尺寸為度如黄河則有徐州城外石堤可¶
　　騐清水則有洪湖山旴石滚壩可騐於此立定準¶
　　則騐度啟閉在工人員皆得遵循無悞如黄河南¶
　　岸洩水門户則有碭山縣之毛城舖壩王家山之¶
　　天然閘睢寧縣之峰山四閘毛城舖壩應以徐城¶
　　石堤連底水長至七尺為度即行開放秋汛過後¶
<pb:KR2m0053_WYG_156-31b>¶
　　至九月初一日即行堵閉再壩外引水支河現有¶
　　四道而蔣家營一河河頭直順迎溜洩水尤多今¶
　　止留三道其上流之汪家莊引河應行堵閉蔣家¶
　　營河頭應改為倒勾從前太順之口門堅築草壩¶
　　堵塞以防引溜過多之患天然閘應以徐城石堤¶
　　連底水長至八尺為度即行開放水落堵閉不必¶
　　拘定日期峰山四閘在徐城之下非遇異漲毋許¶
　　輕開至黄河北岸洩水門户則有宿遷縣之竹絡¶
<pb:KR2m0053_WYG_156-32a>¶
　　壩清河縣之王營減壩安東縣之馬家港竹絡壩¶
　　口門應收窄二丈止留四丈其内外之臨黄束黄¶
　　二壩亦應一律收小酌定每年於十月内東省煞¶
　　壩後始行開放以濟来嵗重運過完即行堵閉王¶
　　營減壩應照乾隆八年原議必俟非常之漲始行¶
　　開放馬家港與此一例毋庸常時開放至於清水¶
　　則以洪澤一湖為灌輸蓄納之地水弱則不足禦¶
　　黄濟運水大則髙堰一帶工程受險其洩水之處¶
<pb:KR2m0053_WYG_156-32b>¶
　　山旴三滚壩外則有旴&KR0455;之蔣家閘南北天然二¶
　　壩蔣家閘應酌定以洪湖水長與山旴南壩相平¶
　　始令開放南壩一不過水即行堵閉天然南北二¶
　　壩應酌量於南滚壩過水三尺之時始將土壩開¶
　　放俟南滚壩一平即行堵閉又運口分淮入運為¶
　　淮揚運河三百里進水之源不過藉以通舟濟運¶
　　水勢原不宜過大其草壩口門應酌定以四尺為¶
　　度二壩三壩亦照式收小至南壩壩墩應照北壩¶
<pb:KR2m0053_WYG_156-33a>¶
　　改做磨盤式以便重運挽行出口疏入議行七月¶
　　運河水漲海州一帶被淹¶
命髙斌往勘八月㑹奏河工現行事宜一六塘河謝家¶
　　莊龍溝口等處堤堰應照原估丈尺量地勢髙低¶
　　酌加寛厚六塘河經由之武漳義澤六里各滚壩¶
　　應照原議加培増長再將六塘河尾閭之中墩河¶
　　項家衝東門河挑浚寛深即於口門建石滚壩以¶
　　利宣洩沐陽前後兩河應將舊有子堰及現議増¶
<pb:KR2m0053_WYG_156-33b>¶
　　築處所一律増培髙厚一海州州同應移駐大伊¶
　　山鎮管理漣河以南六塘河子堰閘壩等工再増¶
　　設州判一管理漣河以北之贑榆縣及薔薇南橋¶
　　等河子堰閘壩等工裁溧水縣縣丞改為沐陽縣¶
　　縣丞管理一切河道圩&KR1804;從之尋請將海州沐陽¶
　　贑榆乾隆十年以前積欠地漕銀米及淮安分司¶
　　所屬之板浦徐瀆中正莞瀆臨洪興莊等六鹽場¶
　　未完折價帶徴銀一體豁免得¶
<pb:KR2m0053_WYG_156-34a>¶
　㫖俞允十一月充¶
玉牒館副總裁十二年三月授¶
　　文淵閣大學士四月¶
　諭往江南同新任河道總督周學健辦理防汛事宜其¶
　　直𨽻河道總督印務交直𨽻總督那蘇圖暫管五月¶
　　　直𨽻水利工程告竣¶
　上奬髙斌及劉於義勤勞下部議叙十三年三月¶
　命同左都御史劉統勲赴山東查辦災賑先是浙閩總¶
<pb:KR2m0053_WYG_156-34b>¶
　　　督喀爾吉善劾浙江巡撫常安婪賍各欵¶
　命髙斌偕總河顧琮往訊嗣又¶
　命大學士訥親往㑹審論罪如律至是髙斌與顧琮㑹¶
　　　奏不能按欵窮究請交部嚴加議處¶
　諭曰髙斌等初審以常安婪贓納賄七欵皆虚惟失察¶
　　家人勒索議以革職其意謂罪至革職事已兩平可¶
　　以顢頇了局如所謂和事老人者經朕嚴切批示諭¶
　　令髙斌回浙再行研審髙斌回奏謂將題本内看語¶
<pb:KR2m0053_WYG_156-35a>¶
　摘叙簡畧未經聲明等語朕看其始終有飾非䕶過¶
　情形因命大學士訥親前往而髙斌等於訥親未到¶
　浙之先即倉忙審出常安婪收銀兩更察出原㕘欵¶
　外婪取差役贓銀此明係聞訥親往浙之信為此先¶
　發掩飾之計髙斌顧琮承審此案若謂其有意瞻徇¶
　常安朕可保其實無是心而身為大臣於特交查審¶
　重案乃不知秉公辦事模棱兩可尚以為識大體而¶
　沽名則實有負委任咎無可辭著交部嚴察議奏部¶
<pb:KR2m0053_WYG_156-35b>¶
　　議革職¶
詔從寛留任閏七月兼管江南河道總督事務十二月¶
　　以查辦周學健家産徇私瞻顧¶
命革去大學士仍留河道總督任十五年三月以前所¶
　　築十字河竹絡壩之臨黄臨運二壩辦理未協部¶
　　議革任¶
特予寛免十六年三月¶
上南巡¶
<pb:KR2m0053_WYG_156-36a>¶
命仍以大學士銜管河道總督事閏五月暫管兩江總¶
　　督印務八月河南陽武漫工未合龍¶
詔往相度堵築¶
命未下髙斌奏請赴豫協辦¶
諭奬其急公任事得大臣體十一月工竣交部議叙尋¶
命同侍郎汪由敦往勘天津一帶河工十七年三月髙¶
　　斌年七十¶
賜詩曰早&KR0257;黄閣侍金鑾晚覺扶鳩步履難卧理藉卿¶
<pb:KR2m0053_WYG_156-36b>¶
　為保障成功告我永安瀾讀書未懈平生志益夀何¶
　須九轉丹黄髪皤皤在朝衆勤勞軫念乆河干十八¶
　　年七月奏洪澤湖水漲泛髙郵車邏壩决邵伯迤¶
　　北運河二閘及下河髙郵寳慶一帶被淹下部嚴¶
　　議是月學習河務布政司富勒赫劾奏南河虧帑¶
　　事¶
命署尚書策楞尚書劉統勲往查屬實八月¶
諭曰富勒赫初奏時朕意髙斌等為屬員朦蔽咎在失¶
<pb:KR2m0053_WYG_156-37a>¶
　察今據策楞等查出浮冒朦混種種滋弊如外河同¶
　知陳克濬海防同知王徳宣虧缺皆至二三萬髙斌¶
　等豈竟毫無覺察乃置之不問竟視虧帑為應然彌¶
　補為故智二人之罪其可逭乎至通判周冕應辦物¶
　料全無貯備以致二閘被冲束手無策仍不據實題¶
　&KR0257;挐問僅稱悞事撤回另委接辦此尤其乖謬之甚¶
　者若非䇿楞等前往則該員竟致漏網髙斌等之居¶
　心尚可問乎髙斌張師載俱着革職留工効力贖罪¶
<pb:KR2m0053_WYG_156-37b>¶
　　九月黄河復决銅山縣張家馬路南注靈虹諸邑¶
　　歸洪澤湖奪淮而下¶
諭曰秋汛已過何致衝漫河堤其中顯有情弊該管同¶
　知李焞着革職挐問髙斌張師載身任南河日乆不¶
　能留心查察致該處堤身卑薄踈鬆一時潰决漫延¶
　數邑其罪實無可逭伊二人現在留工効力如邵伯¶
　二閘决口已塞着同往銅山工次上緊堵閉若尚未¶
　完即令髙斌赴銅山勒限堵塞如不能刻期告竣即¶
<pb:KR2m0053_WYG_156-38a>¶
　嚴奏治罪策楞尋奏李焞及革職守備張賔侵帑誤¶
　　工狀¶
諭曰李焞張賔着即於該工正法使在工人員知所懲¶
　戒此皆由髙斌張師載負恩狥縱實無可貸念髙斌¶
　尚係舊人不忍即寘重典張師載因并寛宥然國有¶
　常刑雖於法外矜全亦不可不使知儆惕着將髙斌¶
　等縳赴行刑處所令其目覩行刑訖再行釋放二十¶
　　年三月髙斌卒於工次¶
<pb:KR2m0053_WYG_156-38b>¶
命賞給内大臣職銜並内庫銀一千兩料理喪事二十¶
　　二年¶
上南巡¶
諭曰原任大學士内大臣髙斌前任河道總督時頗著¶
　勞績即如毛城舖所以分洩黄流髙斌設立徐州水¶
　誌至七尺方開後人不用其法遂致黄弱沙淤隠貽¶
　河患其於黄河兩岸汕刷支河每嵗冬季必督率㕔¶
　汛實力填築近年司河工員疎忽因有孫家集奪溜¶
<pb:KR2m0053_WYG_156-39a>¶
　之事至三滚壩洩洪湖盛漲髙斌堅持堵閉是以數¶
　年之間下游州縣屢獲豐收其功在生民自不可冺¶
　至於癸酉張家馬路及運河二閘之决則又其果於¶
　自信抑且年邁志滿之失朕不得不治其罪而要其¶
　瑕瑜自不相掩在本朝河臣中即不能如靳輔而較¶
　齊蘇勒&KR0286;曽筠朕以為有過之無不及也兹者翠華¶
　南幸追溯前勞特沛恩綸用孚公論可與靳輔齊蘇¶
　勒&KR0286;曽筠一同祠祀以昭國家念舊酧功之典且亦¶
<pb:KR2m0053_WYG_156-39b>¶
　使後之司河務者知所激勸二十三年¶
賜諡文定四十四年¶
御製懐舊詩列五督臣中¶
詩曰本朝善治河靳輔齊蘇勒斌實可比靳弗徒保工¶
　急至其於齊也有過無不及惟是閉三壩自信過於¶
　力下河曽受福異漲害亦廹用此抵以罪勸懲國之¶
　則然終諒其心與祠復原職壬午復南巡清口親定¶
　式豫折東西壩頻年已受益昨秋黄河决洪湖漲因¶
<pb:KR2m0053_WYG_156-40a>¶
　逼無已徐啟壩未至衝潰棘使斌而有知應歎初未¶
　識五十一年¶
命入祀賢良祠子髙恒以兩淮鹽政任内藉端侵肥一¶
　　案論斬如律恒子髙樸在葉爾𦍑勒𣲖回民婪索¶
　　金寳盜賣官玉¶
命即於該處正法五十二年二月¶
諭曰原任大學士髙斌宣力年久伊之子孫皆經獲罪¶
　現在並無服官者着將伊孫候補通判髙杞調取来¶
<pb:KR2m0053_WYG_156-40b>¶
　京以内務府郎中補用以示朕軫念前勞眷注舊臣¶
　之意髙杞後遷兵科給事中¶
　　　補熈¶
　　補熈滿洲鑲黄旗人姓佟佳父一等公鄂倫岱雍¶
　　正元年補熈由廕生補理藩院員外郎二年調兵¶
　　部四年改刑部七年授鑲白旗漢軍副都統九年¶
　　署天津總兵十年奏言通州營教場順治年間圈¶
　　為旗地操練無定所難免妨農害稼請將遺址還¶
<pb:KR2m0053_WYG_156-41a>¶
　　　營又言向修天津城毁沿濠民房今工竣應仍搆¶
　　　舖面地租充營費並令兵丁築室四隅於十分内¶
　　　留給二分令配軍搭厦以居一例免租均從之尋¶
　　　署宣化鎮總兵十一年襲祖佟國綱騎都尉世職¶
　　　疏言張家獨石及洗馬林堡三口准種地民出入¶
　　　餘悉禁邉民圖近偷越弁目賄放嗣後凡報州縣¶
　　　給口票騐無違禁物俱准出入無票解究宣化大¶
　　　同貯炮多請撥張家獨石二處各六具紫溝龍門¶
<pb:KR2m0053_WYG_156-41b>¶
　　　二處各四具以資操演諸汛視衝僻定兵多寡以¶
　　　重巡守十二年疏言逃兵有竊帶餉馬者律未載¶
　　　明請¶
勅部加重議罪家口移縣嚴追賠繳直𨽻營制兵餉從補¶
　　　日始惟宣化至下月初一日起支應改畫一生息¶
　　　銀給兵父母妻子外同居兄弟概停給以杜冒濫¶
　　　俱下部議行九月擢江南提督十三年疏陳營汛¶
　　　事宜一福山至吳淞川沙俱屬水師中間劉河陸¶
<pb:KR2m0053_WYG_156-42a>¶
　　路營勢不聨絡請撥崇明鎮沙船四交劉河營派¶
　　千總外委輪班㑹哨一崇明狼山二鎮水師統領¶
　　二月出巡前及十月巡竣後令吳淞川沙黄浦劉¶
　　河等營随崇鎮㑹操福山營随狼鎮㑹操俾知練¶
　　習一柘林之漴缺汛南滙之新塘汛青村之青村¶
　　港汛俱沿海要地應各増設千總駐巡原設把總¶
　　留營操練一海口載貨小船漁户網船請照大船¶
　　刻號編船户姓名無者不許出口從之乾隆元年¶
<pb:KR2m0053_WYG_156-42b>¶
　　授漕運總督疏言漕標左營副將右營遊擊夏秋¶
　　間例出䟎空運營中乏員訓練請増設中營副將¶
　　轄都司一千總二把總及外委千把各四左營改¶
　　設遊擊轄守備千總各一把總三外委千把四右¶
　　營弁兵如左數將原額新舊兵分撥無容増餉又¶
　　言向例漕船未滿十年運損朽者准雇民船一次¶
　　均給回空限單旗丁因費多聽民船回空自行攬¶
　　載至淮别僱應㸃沿途催查兵役知船數不符需¶
<pb:KR2m0053_WYG_156-43a>¶
　　索滋累請交糧後但給旗丁随身限單到次繳騐¶
　　所僱船免給至白糧船未滿五年限丁疲船朽者¶
　　即減運另選均得¶
㫖允行時山東河南截漕船應扣給錢糧未定章程¶
敕總漕議尋議奏本折色月糧為安家贍養三修銀為¶
　　修艌船隻應全支本折色行糧計程支潤耗銀米¶
　　原以資潤折耗其銀亦計程支其米到截留州縣¶
　　收逾半月限者計月支山東任城幇無贍運屯田¶
<pb:KR2m0053_WYG_156-43b>¶
　　其贍軍銀全支河南盤剥銀因臨清剥淺設已抵¶
　　者全支未抵者按程支疏入着為例二年六月¶
命㑹勘東省運河九月疏請定閘水以四尺為準視舊¶
　　例深五寸省剥淺費下部議行十一月丁憂回京¶
　　三年補鑲白旗蒙古都統五年二月調正藍旗滿¶
　　洲都統七月授綏逺城建威將軍十月疏稱旗員¶
　　不諳開墾事宜請令雁平道協理又同巡撫喀爾¶
　　吉善奏於歸化城増設巡道於滿洲䝉古内補授¶
<pb:KR2m0053_WYG_156-44a>¶
　　俱從之六年疏言綏逺城兵額多祇佐領防禦驍¶
　　騎校等各三十五員不敷董率請將右衛滿洲正¶
　　紅鑲紅鑲白正藍鑲藍五旗撥佐領等各一歸綏¶
　　逺下五旗又言托克托城内倉儲數萬防守人寡¶
　　令歸化城都統派兵輪守又言殺虎口距綏逺二¶
　　百餘里應設三十六汛内新店子五松秃路沙兒¶
　　沁大黒河設把總各一二十家子為適中地設都¶
　　司並中軍千總各一管轄各汛均於鎮標殺虎口¶
<pb:KR2m0053_WYG_156-44b>¶
　　協標内撥兵往駐其寧武八角營都司得勝路千¶
　　總新平虎威水峪樓溝四把總汛僻員冗俱移撥¶
　　新設各汛再城東南係察哈爾四旗兵駐劄餘係¶
　　土黙特䝉古地遇失事即責該地官兵庶無推諉¶
　　均議行八年暫兼管山西提督事九年奏請綏逺¶
　　民願以米穀豆抵交墾户借項及應徴草折銀者¶
　　聽交納免加耗俾積欠早完從之十一年疏請設¶
　　滿漢繙譯官學於綏逺城選在京八旗罣誤人員¶
<pb:KR2m0053_WYG_156-45a>¶
　　咨充教習有成定年陞轉公費照前蒙古學例給¶
　　予部議教習於右衛八旗舉貢生監並罷間旗員¶
　　内考補餘如所請十四年四月疏言右衛滿洲上¶
　　三旗及䝉古八旗官多兵少請裁佐領防禦驍騎¶
　　校各一裁員俟綏逺右衛二城缺坐補兵均派各¶
　　旗轄領催俟缺出汰除漢軍上四旗官少兵多每¶
　　旗應増佐領防禦驍騎校各一各撥原領催二在¶
　　新佐領下兵亦均派轄増缺令漢軍現任官暫兼¶
<pb:KR2m0053_WYG_156-45b>¶
　　俟滿洲䝉古裁缺後將漢軍人員揀放不至多糜¶
　　俸餉部議准行八月病¶
命太醫院官往視十月¶
諭来京調養十八年卒¶
賜祭𦵏諡温僖長子嗣睿襲世職¶
　　　完顔偉¶
　　完顔偉滿洲鑲黄旗人完顔即其姓雍正九年由¶
　　内務府筆帖式授堂主事十年遷户部員外郎十¶
<pb:KR2m0053_WYG_156-46a>¶
　　　二年¶
命往江南學習河務乾隆二年授浙江海防兵備道四年¶
　　　調江南河庫道尋擢浙江按察使時建尖山壩工¶
　　　巡撫盧焯以完顔偉素諳工程奏派赴工督查給¶
　　　公項為往来費¶
　諭每年賞銀五百兩五年條奏現行事宜一歲暮封印¶
　　　遇緊要文移向於年月兩旁硃寫印信遵封上司¶
　　　牌票則刻本官花押鈐盖年月上行用易滋詐偽¶
<pb:KR2m0053_WYG_156-46b>¶
　　　請於封印時地方官各備空白文移用印鈐盖貯¶
　　　内衙遇緊要事填用上司亦備空白牌劄如批發¶
　　　各屬文書不能鈐印者先用牌劄飭知仍登記號¶
　　　簿其用剩空白開印時銷燬一竊盜拒捕及白晝¶
　　　搶奪殺傷事主之案例照强盜案題&KR0257;疎防勒緝¶
　　　苐强盜無分首從斬决竊盜拒捕搶奪殺傷止下¶
　　　手者當其重罪且竊盜因追逐始拒捕而搶奪在¶
　　　白晝與黒夜行刼者有間倘照强盜案不論己未¶
<pb:KR2m0053_WYG_156-47a>¶
　　獲概&KR0257;疎防恐地方官轉多諱匿請嗣後竊盜拒¶
　　捕與白晝搶奪殺傷人若未經獲賊與雖獲賊而¶
　　為首及下手兇犯未獲者仍照例題&KR0257;如限内已¶
　　獲為首及下手兇犯惟夥賊未獲者免&KR0257;仍勒限¶
　　緝拿庶輕重有别部議從之六年二月¶
命為江南副總河八月授江南河道總督初髙郵州南¶
　　闗五里車邏三壩遇河湖漲洩水輒浸下河州縣¶
　　民田前總河髙斌遵¶
<pb:KR2m0053_WYG_156-47b>¶
㫖閉洪澤湖天然壩及南闗等三壩不使入下河至是¶
　　知州沈光曽因上河濵湖灘地被水詳請將濟運¶
　　有餘之水由三壩減洩并易芒稻河閘為壩以疏¶
　　寳應髙郵甘泉諸湖南注之路完顔偉劾其擾亂¶
　　河工得¶
㫖河工闗係緊要沈光曾以必不可行之事顛倒是非¶
　且不具詳於髙斌在任之時而詳於完顔偉新任之¶
　際眀係倡論惑衆擾亂河務着交部嚴加議處尋將¶
<pb:KR2m0053_WYG_156-48a>¶
　　沈光曽議以革職先是¶
上以黄河大溜逼近清口每倒漾為患¶
命循康熈年間舊迹開陶莊引河𨗳黄使北大學士鄂¶
　　爾泰往㑹河臣髙斌勘奏議甫定以汛水驟集積¶
　　淤停工髙斌尋亦去任至是復¶
命完顔偉相度施工完顔偉因奏自清口迤西黄河南¶
　　岸設木龍挑溜漸向北趨木龍之議倡自髙斌完¶
　　顔偉踵而行之盖慮引河功不易就圖補偏救弊¶
<pb:KR2m0053_WYG_156-48b>¶
　　之為然自是陶莊引河之議遂&KR0230;厥後四十一年¶
上獨申睿斷决意開之踰年而功竣新河直抵周家莊¶
　　始㑹清東下去清口較昔逺五里倒漾之患永絶¶
　　詳見¶
御製陶莊河神廟碑記七年七月疏報本年淮源上游¶
　　雨多水發河南賈魯河水勢盛長由渦達淮歸洪¶
　　澤以致異漲其自三石滚壩減下之水已歸髙寳¶
　　邵伯等湖而古溝東壩漫刷過水又從白馬湖㑹¶
<pb:KR2m0053_WYG_156-49a>¶
　　之致髙郵邵伯一帶水勢過大臣督員加築子堰¶
　　捍禦並將入江入海要道相機開放髙郵之柏家¶
　　墩南老土壩并南闗五里車邏三壩次第開放水¶
　　勢始定¶
諭曰朕心正為此厪念覽奏稍慰朕懐是時黄河水漲¶
　　石林口減水過多沛縣被水并及山東魚臺滕嶧¶
　　等縣完顔偉具疏請罪下部議罰俸一年十一月¶
　　御史吳煒疏㕘完顔偉劾罷知州沈光曽信任㕘¶
<pb:KR2m0053_WYG_156-49b>¶
　　將朱永凡用舍倒置¶
命完顔偉回奏尋言光曽因倡議惑衆題㕘永凡厯練¶
　　辛勤故請留任¶
諭曰今年河湖異漲議者皆歸罪河臣甚非情理之平¶
　但完顔偉未諳河務驟遇此災未免倉皇著調補河¶
　東河道總督九年正月奏言山東連年被水由於上¶
　　游散漫下游梗阻運河南接汶泗沂濟諸水洩入¶
　　微山蜀山南旺馬踏等湖北接漳衛二水洩入鹽¶
<pb:KR2m0053_WYG_156-50a>¶
　　河徒駭馬頬鈎盤等河遇伏秋異漲每宣洩不及¶
　　應於運河内増閘壩以分其勢疏下河以暢其流¶
　　其經由州縣支分𣲖别或有淤狭溝渠殘缺壩閘¶
　　堤堰均查明浚修報¶
聞十年以母老陳請回京¶
上慰留之十三年三月授左副都御史六月卒¶
　¶
　¶
<pb:KR2m0053_WYG_156-50b>¶
　¶
　¶
　¶
　¶
　¶
　¶
　¶
欽定八旗通志卷一百四十二¶
