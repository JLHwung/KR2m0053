# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:03.452906
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷三十九 
<pb:KR2m0053_WYG_053-1a>¶
欽定四庫全書¶
欽定八旗通志卷三十九¶
　兵制志八¶
　　教閲(京營/)　(直省/)　(兵籍/)¶
　　　京營¶
　　領侍衛府三旗親軍教閲之制鑲黄旗每月於初¶
　　二十六兩日習騎射二次於初六十一二十一二¶
　　十六等日習步射四次正黄旗每月於初三十七¶
<pb:KR2m0053_WYG_053-1b>¶
　　兩日習騎射二次於初七十二二十二二十七等¶
　　日習步射四次正白旗每月於初四十八兩日習¶
　　騎射二次於初八十三二十三二十八等日習步¶
　　射四次¶
　　八旗驍騎營教閲之制每月於初四初八十三十¶
　　八二十三二十八等日習射六次都統以下各官¶
　　親徃監視春秋二季擐甲習步射二次由旗定期¶
　　咨部擐甲習騎射二次由部定期通行又春月分¶
<pb:KR2m0053_WYG_053-2a>¶
　　操二次合操一次秋月合操二次預奏操期仲春¶
　　孟秋之日按期登城習鳴螺兵部遣官稽察嵗以¶
　　為常其八旗漢軍鳥槍兵於春秋月各演鳥槍四¶
　　十五日嵗仍合操二次季秋月試礮於蘆溝橋每¶
　　旗各出礮十位演放五日間三嵗則於蘆溝橋以¶
　　鳥槍營兵與礮營兵合演槍礮籐牌兵每年春秋¶
　　二季四旗合操四次八旗合操二次又於初冬分¶
　　派各旗演習步圍每年二次或三次¶
<pb:KR2m0053_WYG_053-2b>¶
　　八旗前鋒營教閱之制每月於初二初六十一十¶
　　六二十一二十六等日習步射六次春秋二季擐¶
　　甲習騎射二次又於左右翼内各分前鋒之半兼¶
　　習鳥槍月演十次均由統領督率所屬如法訓練¶
　　每年秋季前鋒統領㑹同䕶軍統領奏聞率所屬¶
　　兩營官軍演習步圍兩三次¶
　　八旗䕶軍營教閲之制每月於初二初六十一十¶
　　六二十一二十六等日習步射六次春秋二季擐¶
<pb:KR2m0053_WYG_053-3a>¶
　　甲習騎射二次與前鋒營同¶
　圓明園八旗䕶軍營教閱之制每月習步射六次春¶
　　秋二季習騎射演放鳥槍與八旗䕶軍營同¶
　　八旗步軍營及巡捕營教閲之制八旗步軍習步¶
　　射城門驍騎習鳥槍均以春秋操演步軍翼尉同¶
　　城門領更畨考閲内九門外七門安設礮位每屆¶
　　三年四門一次隨同八旗運徃蘆溝橋輪流演放¶
　　巡捕營㕘將遊擊月考其屬之弓矢守備千把總¶
<pb:KR2m0053_WYG_053-3b>¶
　　各練汛兵春秋習鳥槍與城門驍騎同¶
　　内府三旗教閲之制每月習射六次春秋二季擐¶
　　甲習射二次每年立冬後内府䕶軍並尚虞處侍¶
　　衛鷹狗房執事人等演習步圍又遴選三旗䕶軍¶
　　學習馬射等技藝各以時操演¶
　　火器營教閲之制每月演習步射六日騎射六日¶
　　馬上技藝六日各於本旗教場齊集其鳥槍礮䕶¶
　　軍驍騎該管官按日於本旗公所考騐合操日八¶
<pb:KR2m0053_WYG_053-4a>¶
　　旗分左右翼行陣施放槍礮九次至第十次礮與¶
　　鳥槍連環施放無間每年秋季俟八旗漢軍礮位¶
　　演放完竣後奏請徃蘆溝橋演礮五日¶
　　健鋭營教閲之制每月逢四九日期合操雲梯䕶¶
　　梯鳥槍大隊鳥槍馬上三槍過馬騙馬札槍貫跤¶
　　等技藝逢二七日期合操雲梯䕶梯鳥槍馬上三¶
　　槍及騎射步射舞鞭舞刀等技藝其餘日各於本¶
　　旗較馬步射施放鳥槍恭遇¶
<pb:KR2m0053_WYG_053-4b>¶
駕駐圓明園自三月初一日起每日左右翼輪流演水¶
　　戰用船四逢八日期大操用船八若遇啟¶
駕廵幸行圍以後則按三八日期操演凡較閲每年自¶
　　七月十六日開操至次年四月十六日止若遇閏¶
　　七月即於閏七月十六日起其封開印信日暫停¶
　　八旗設立教場鑲黄旗教場在安定門外正黄旗¶
　　教場在徳勝門外正白旗教場在東直門外鑲白¶
　　旗教場在朝陽門外正紅鑲紅兩旗教場均在阜¶
<pb:KR2m0053_WYG_053-5a>¶
　　　成門外正藍旗教場在崇文門外鑲藍旗教場在¶
　　　宣武門外各設演武㕔該都統等以時督率訓練¶
　　　順治七年¶
世祖章皇帝諭我朝以武功開國頻年征討不臣所至克¶
　㨗皆恃騎射今荷¶
天庥天下一統勿以太平而忘武備尚其益習弓馬務造¶
　精良¶
　　　康熈十二年¶
<pb:KR2m0053_WYG_053-5b>¶
聖祖仁皇帝諭漢軍不能騎馬者甚多每旗應設一營操¶
　練火器議政大臣等集議以聞尋議覆八旗漢軍鳥槍¶
　　　驍騎毎佐領下増十八名共二十名演習鳥槍得¶
㫖火器關係武備甚為𦂳要應嚴加操演以裨實用¶
　　　雍正五年¶
世宗憲皇帝諭火器營甚屬𦂳要馬上教習熟練方為有¶
　益凡屬滿洲以騎射為根本不可専習鳥槍而廢棄騎¶
　射兵丁在馬上射箭放槍著加意熟習再兵丁内有自¶
<pb:KR2m0053_WYG_053-6a>¶
　己養馬學習鳥槍技藝及勤謹効力當差者爾等即當¶
　勸勉以優等記名其或行走不及者亦當誘之于善教¶
　訓兵丁湏如教訓自己子弟不可遽加苛責若有下愚¶
　不移之人或經再三教訓仍然行止妄亂者豈可留之¶
　京師爾等當即行奏聞發遣¶
　　　十年¶
諭兵可百年不用不可一日不備帝王之治天下未有不¶
　以武備為先務者而兵丁之演習武藝亦未有不勤加¶
<pb:KR2m0053_WYG_053-6b>¶
　訓練而能有成者從來士農工商各習一業茍不専心¶
　竭力則其業必不精况兵丁所司戰鬬之事非膂力剛¶
　强不能披堅執鋭非習藝嫻熟不能克敵宣威奈何怠¶
　惰茍安虚度嵗月不思設兵之本意不意己身之職業¶
　乎國家承平日乆人耽安逸武備漸覺廢弛今當邊陲¶
　用兵是以令勤操演又不令直班俾得専心訓練復給¶
　以飯銀資其日用無非體恤勤勞也爾等各宜勉力學¶
　習如騎射長槍之類必令純熟精强成國家之勁旅以¶
<pb:KR2m0053_WYG_053-7a>¶
柔弱怯懦為恥以安逸華麗為戒人之力量用則日増¶
不用則日減如出城操演正可演習步行又何必騎馬¶
乘車若此等者一經察出必從重治罪¶
　　乾隆三年¶
上諭聞得䕶軍披甲旗人内有不肖之徒入班唱戱者¶
　亦有不入戱班自行演唱者既係旗人自當勤習騎¶
　射清話武藝乃入此等卑習㒺顧身名是何道理朕¶
　昨較獵南苑見兵丁於行圍之道及馬上甚屬生踈¶
<pb:KR2m0053_WYG_053-7b>¶
　不堪此皆平日不勤習武藝沉於戯玩之所致也八¶
　旗大臣前鋒統領䕶軍統領等均有教育旗人之責¶
　乃平日並不將該管人等留心稽查約束以致如此¶
　放蕩著交各該管大臣等嗣後将此等之人務必嚴¶
　查約束倘仍不留心致使旗人不習武藝任其流入¶
　此等卑習或經朕訪聞或被㕘劾朕惟該管大臣等¶
　是問並著步軍統領亦嚴加察拿又¶
上諭八旗弁兵等䝉¶
<pb:KR2m0053_WYG_053-8a>¶
皇祖六十一年教養之恩不啻天髙地厚我¶
皇考臨御十三年宵旰焦勞施恩沛澤為旗人籌畫生計¶
　　者至周至渥朕即位以來仰體¶
皇祖¶
皇考聖心無時無刻不以贍養旗人為念凡有益於伊等¶
　　生計者悉已次第舉行即如近年之中借給餉銀數¶
　　百萬兩原議按月扣除未幾仍行豁免在國帑所費¶
　　已多而於旗人究未能永逺補益今再四思維八旗¶
<pb:KR2m0053_WYG_053-8b>¶
　　生齒日見其繁若於每佐領下各添兵額則食糧者¶
　　加増於原數而閒曠者自少似為養贍旗人之本計¶
　　除各王公屬下包衣外查八旗滿洲䝉古現有十六¶
　　嵗以上壯丁七千六百餘名五嵗以下㓜丁一萬六¶
　　千四百餘名漢軍壯丁現有二萬五千一百餘名幼¶
　　丁七千一百餘名又圓明園八旗壯丁現有五百餘¶
　　名幼丁一千餘名共計五萬七千九百餘名著将滿¶
　　洲蒙古佐領共八百八十二個每佐領添食四兩之¶
<pb:KR2m0053_WYG_053-9a>¶
　䕶軍一名領催一名食三兩之馬甲二名食二兩之¶
　養育兵十名圓明園八旗每旗添養育兵四十二名¶
　至於漢軍佐領共二百七十個半伊等人丁雖衆其¶
　中力能營運者尚多且佐雜千把皆可録用與滿洲¶
　蒙古不同今酌量毎佐領添領催一名馬甲二名養¶
　育兵六名通計加添䕶軍領催馬甲四千三百三十¶
　餘名養育兵一萬七百七十餘名每嵗需銀四十三¶
　萬九千餘兩需米九萬六千三百餘石至於八旗佐¶
<pb:KR2m0053_WYG_053-9b>¶
　領人數多少不一若照額加添或佐領人數不敷或¶
　有人丁而不願披甲者應於人多之佐領下挑補其¶
　如何辦理妥協之處著軍機大臣㑹同議政王大臣¶
　八旗大臣詳加妥議具奏此朕逾格加恩之舉旗人¶
　等當思國家之經費有常弁兵之額數有定将來生¶
　齒愈繁豈能更有増益朝廷曠典不可屢邀惟有謹¶
　身節用崇儉去奢以為仰事俯育之道不至匱乏則¶
　朕之施恩為不虛而旗人亦永享安寧之福矣¶
<pb:KR2m0053_WYG_053-10a>¶
　　四年¶
上諭滿洲兵丁素以騎射馬上技藝甚為𦂳要是以奮¶
　勉習學該管大臣官員等亦留心訓練滿洲兵技藝¶
　甚屬强健逺過緑營兵丁今滿洲兵丁為習俗所染¶
　惟好安逸不甚演習技藝該管将軍大臣等又不以¶
　操演為事技藝漸至廢弛逺不及先矣今聞四川撫¶
　標親隨兵丁之缺例應以滿洲兵丁内挑取經四川¶
　副都統永寧以補巡撫親隨馬甲之缺由滿洲兵丁¶
<pb:KR2m0053_WYG_053-10b>¶
　内桃選五人送徃該撫挑取令各射步箭二枝並無¶
　一人射中者至副都統永寧原有管束兵丁訓練熟¶
　習之責今兵丁技藝如此生踈皆伊平日不留心訓¶
　練所致於滿洲風氣大有關係永寧著嚴加申飭務¶
　須将兵丁等留心訓練俾各致精鋭若仍似此踈懈¶
　不以為事經朕查知必行治罪據四川省如此其他¶
　省駐防兵丁亦恐如此著通咨各省駐防将軍副都¶
　統等各加奮勉訓練不得怠玩¶
<pb:KR2m0053_WYG_053-11a>¶
　　五年¶
上諭塞爾徳陽泰身為副都統不以公務為事又致令¶
　行私作弊實負朕恩著革職交刑部議處具奏協領¶
　蘇通阿等亦行私作弊著交兵部嚴察議奏其辦理¶
　不明之協領鐵圖等及将家生子挑甲之該管官員¶
　理應交部察議但人數衆多且伊等亦係遵塞爾徳¶
　陽泰之言而行者俱著從寛免其交部将軍係一省¶
　大臣理應如是辦理恩施出自朕躬嗣後右衛官兵¶
<pb:KR2m0053_WYG_053-11b>¶
　若感戴朕恩遵奉将軍法令改過急公竭力行走不¶
　但於爾等生計有益亦可永受朕恩該部知道又¶
上諭内扎薩克之六㑹所備兵丁及軍器已連閲三年¶
　因伊等預備操練甚好是以此次朕加恩賞賚派出¶
　備兵之王貝勒台吉官兵今凖噶爾噶爾旦策零甚¶
　屬恭順諸凡俱照朕所指示而定並無事故若每年¶
　仍𣲖大臣前徃查閲蒙古等預備馬匹牲餼徃返行¶
　走未免勞苦嗣後每年派大臣之處著停止俟二三¶
<pb:KR2m0053_WYG_053-12a>¶
　　年後理藩院将派大臣前徃查閲之處具奏請㫖爾¶
　　等可曉諭派出備兵之王貝勒台吉官員等将各㑹¶
　　兵丁仍不時操練俾軍器銛利整齊以副朕體恤伊¶
　　等之至意毋謂暫不查閲即行怠忽伊等若稍怠忽¶
　　致兵丁訓練荒踈軍器𧇊缺不全一經派往查閲大¶
　　臣叅奏朕斷不寛恕著特此明白曉諭又¶
　上諭八旗兵丁赴蘆溝橋演槍砲定例三年一次於九¶
　　月内舉行兵丁人等雖預領有本月分錢糧但家間¶
<pb:KR2m0053_WYG_053-12b>¶
　　養贍與在橋日費不能兼顧未免拮据今屆操演之¶
　　期朕心軫念著照訓練營舊例賞給一月飯銀以示¶
　　優恤再應用帳房亦著照訓練營之例赴工部關領¶
　　俾營制齊一以肅觀瞻仍交該管官於完操之日查¶
　　明繳部嗣後三年一次赴橋操演俱著照此例行¶
　　　六年¶
　上諭朕行圍回京之後恭讀¶
太宗皇帝實録内載昔¶
<pb:KR2m0053_WYG_053-13a>¶
太祖時我等聞明日出獵即預為調鷹蹴毬若不令徃得¶
　　請隨行今之子弟惟務出外遊行閒居戯樂在昔時¶
　　無論長幼争相奮勵皆以行兵出獵為喜爾時僕從¶
　　甚少人各牧馬披鞍析薪自㸑如此艱辛尚各為主¶
　　効力國勢之隆非由此勞瘁而致乎今子弟遇行兵¶
　　出獵或言妻子有疾或以家事為辭者多矣不思勇¶
　　徃奮發而惟耽戀室家偷安習玩國事能無衰乎此¶
　　等流弊有闗於滿洲風氣是以䝉¶
<pb:KR2m0053_WYG_053-13b>¶
太宗皇帝諄切訓諭朕此次行圍諸王大臣中竟有耽戀¶
　　室家托故不願隨徃者朕已為姑容亦不必明指其¶
　　人夫行圍出獵既以操練技藝鍊習勞苦尤足以奮¶
　　發人之氣志乃滿洲等應行勇徃之事若惟事偷安¶
　　不知愧恥則積習相沿實於國勢之隆替甚為闗係¶
　　嗣後倘有不知悛改仍蹈前轍者朕斷不輕為寛宥¶
　　可遍行諸王大臣及官兵人等知之¶
　　　七年¶
<pb:KR2m0053_WYG_053-14a>¶
上諭向來直𨽻山西沿邊副叅将等缺准以侍衛章京¶
　等員補用原以滿員騎射素優防禦闗隘自屬相宜¶
　而於緑營旗營伍恐未能周知是以止将邊缺補用¶
　朕思直𨽻一省為京畿重地所有營汛均屬𦂳要若¶
　将己任邊闗将備滿員之内擇其通曉營務者調補¶
　内地以在京滿員補用邊缺則於職守既無遺悞而¶
　滿員亦得藉此疏通向來沿邊副叅等缺以三分補¶
　用緑旗以七分補用滿員今内地副叅等缺應酌以¶
<pb:KR2m0053_WYG_053-14b>¶
　七分補用緑旗以三分補用滿員在緑旗將弁原於¶
　各省通行陞轉非若滿員之有界限分缺無多實無¶
　佔礙之虞而滿員歴任邊疆留心營伍亦收駕輕就¶
　熟之益其如何分缺揀補及如何定例題陞之處該¶
　部詳悉妥議具奏¶
　　十年¶
上諭國家養育兵丁将責以披堅執鋭䧟陣摧鋒之用¶
　故當召募之始必擇其身材强壯技藝可觀者方准¶
<pb:KR2m0053_WYG_053-15a>¶
　入伍朕聞外省兵糧缺出惟馬糧係督撫提鎮親行¶
　拔補至步糧則由營員騐放因而狥情示惠徃徃將¶
　猥弱不堪之人混行収録虚縻糧餉者有之又向例¶
　兵糧缺出先儘餘丁頂補餘丁不足始募民人充伍¶
　查餘丁一項原係將營中清出火糧收養兵丁子弟¶
　每名月給餉銀五錢既可貼補兵丁之不足且以造¶
　就人材立法本非不善乃兵丁因餉銀有限凡子弟¶
　之壯大者多令别業資生而以幼小羸弱之丁充補¶
<pb:KR2m0053_WYG_053-15b>¶
　其數徒然佔食半餉難以造就人材國家何能收養¶
　兵之實用直省督撫提鎮等宜思設兵者經國要畧¶
　簡募者教練先資既徃者姑不究兹後遇有兵糧缺¶
　出無論馬步戰守餘丁務湏親自騐收不可憚勞委¶
　之營弁倘一時事冗不能親閲亦必令親信大員代¶
　㸔庶有一兵即得一兵之用於詰戎之道方有禆益¶
　其不實力奉行或經科道查叅必重處不貸該部即¶
　遵諭通行又¶
<pb:KR2m0053_WYG_053-16a>¶
上諭八旗前鋒䕶軍等三年考騐一次原恐該管大臣¶
　等不勤加訓練漸至踈懶是以特派王大臣等閲㸔¶
　分别等第以示懲勸自此例定後已經騐㸔二次勸¶
　優懲劣各知奮勉此次考騐著暫行停止交該管大¶
　臣章京等不時勤加訓練勿致臨時竭蹷並曉諭兵¶
　丁等令其平素勤習務期騎射技藝各極精熟俟下¶
　次考騐出派王大臣閲㸔時遇有庸劣者朕惟該管¶
　大臣章京等是問又¶
<pb:KR2m0053_WYG_053-16b>¶
上諭國家設立營伍修明武備所為折衝禦侮之用必¶
　訓練精熟於平日斯可奮勇决勝於臨時是以陸路¶
　設營汛沿海設水師皆湏勤演習收實效者自去年¶
　朕命大臣查閲營伍後陸路該管大員頗有竭力整¶
　頓氣象而水師操演則不過将演就陣法塞責了事¶
　其操舟破浪之法官弁兵丁茫然不知以為此水手¶
　之事漫不留意即至柁工水手其能熟練者亦屬寥¶
　寥平日操演之時各船進退尚且参差徃來間斷茍¶
<pb:KR2m0053_WYG_053-17a>¶
　其臨敵何以致用夫水師以舟為主出沒風濤去來¶
　倐忽必掌柁者能操縱自如而搶風折&KR0008;破浪冲波¶
　水手等盡能嫻習即官弁兵丁等亦皆心領神㑹不¶
　待呼應而自靈然後猝然遇敵駕駛輕㨗一舟之中¶
　臂指相使如一人之身則應變制勝無難向來水師¶
　員弁仍以水師用原欲其熟悉情形收得人之效今¶
　則視為故套該管者不加察徼倖者茍延玩是育材¶
　之善政為伊等之㨗徑矣著通行申飭沿海将軍督¶
<pb:KR2m0053_WYG_053-17b>¶
　撫都統提鎮等務遵朕㫖實心訓練實心甄别毋得¶
　仍前玩忽虚應故事又¶
上諭八旗滿洲舊習原以操練騎射技藝為要兵丁内¶
　擇其善者挑為前鋒䕶軍訓演操練俾至勇健實欲¶
　我滿洲舊習不致荒廢凡有差役之處不落人後耳¶
　故每月六次步射春秋騎射三年一次考騐成例具¶
　在使兵丁盡善盡美練至勇健者皆賴該管大臣章¶
　京等盡心訓導乃此數年來朕嘗恐舊業荒廢屢申¶
<pb:KR2m0053_WYG_053-18a>¶
　訓諭今見前鋒營兵丁尚屬可觀而䕶軍營兵丁該¶
　管大臣章京等平素甚不以訓教為要務視操演如¶
　故事兵丁等亦惟求安逸並不勤習直至考騐之時¶
　始各勉力習學似此懈怠舊習必至漸廢兵丁如何¶
　尚能勇健䕶軍統領等實負朕簡用之恩著嚴加訓¶
　飭嗣後務循舊例親徃操演指教兵丁即視如子弟¶
　力回惡習以期技藝純熟倘再似此懈怠不勤經朕¶
　察出必将該管大臣官員及兵丁等治罪决不寛貸¶
<pb:KR2m0053_WYG_053-18b>¶
　将此通諭知之又¶
上諭八旗兵丁習學騎射技藝甚屬要務從前考射前¶
　鋒䕶軍等以示懲勸優者已加恩賞賚矣驍騎營兵¶
　丁未經増入此項考騐之列今將八旗滿洲蒙古漢¶
　軍上三旗包衣佐領䕶軍校驍騎校親軍前鋒䕶軍¶
　領催馬甲拜唐阿等特出派王大臣與該管大臣公¶
　同考騐射布把其中三枝以上者分别記名中數不¶
　及而様式好或弓硬而骨幹强健者亦令取記再年¶
<pb:KR2m0053_WYG_053-19a>¶
　邁殘疾不能射箭然久於營伍抑曽効力行間平素¶
　步射差務較好現不獲入考者各該管大臣詳細聲¶
　明亦著増入俟朕閲後酌量賞賚庶幾可望兵丁互¶
　相鼓舞優者愈加勤勉而劣者亦知奮發學習皆底¶
　於善所有派出王大臣等即行考閲分别等第将各¶
　記名數目交軍機處彚奏¶
　　十一年¶
上諭適閲前鋒統領䕶軍統領帯領引見之兵丁弓力¶
<pb:KR2m0053_WYG_053-19b>¶
　甚軟且射法生踈撒放亦不清楚箭出均未能至把¶
　即落於地滿洲人等騎射本為要務今朕步射之弓¶
　力不甚勁不過六七力然尚能貫把者亦由撒放耳¶
　前鋒䕶軍等皆係精鋭之兵有如是射箭之理乎前¶
　鋒統領䕶軍統領等並無别辦事件専司訓練兵丁¶
　宜念我朝根本盡職勤練俾兵丁等各皆精鋭試思¶
　引見之人皆係遴選技優者不過如是其餘尚可觀¶
　乎此皆該管大臣章京等平素怠玩並不訓練所致¶
<pb:KR2m0053_WYG_053-20a>¶
　朕從前已降㫖申飭此次復從寛免其治罪将此傳¶
　諭伊等嗣後務各實力訓練以期盡善若仍如是怠¶
　惰不加勤勉朕斷不寛宥必将該管大臣章京等一¶
　體治罪至該都統等皆藉事辦理旗務並不将馬甲¶
　等騎射為事射箭之日亦不過令其一箭塞責並不¶
　留心訓練醸成怠玩之習且伊等有何應辦之事職¶
　司管兵可不以教育為務乎著嚴行申飭¶
　　十二年¶
<pb:KR2m0053_WYG_053-20b>¶
上諭據八旗䕶軍統領奏稱定例内䕶軍校缺出俱視¶
　其本佐領有出過兵年陳者揀選補授但此十數年¶
　間将曽在軍前出力保舉人員俱已用完今所餘者¶
　雖係有兵並無别項勞績且又已逾年嵗騎射平常¶
　者多伊等仗賴必至陞階而以騎射竟不為事差使¶
　亦不奮勉安於茍且從事其次應陞著有勞績少年¶
　人等亦思伊等之前有人己身暫不能陞進而不肯¶
　奮力効勉者有之嗣後補放䕶軍校時本佐領年陳¶
<pb:KR2m0053_WYG_053-21a>¶
　有兵之人員内如有優者仍著揀選補放外如雖係¶
　有兵而並無别項勞績且騎射生踈人亦平庸者即¶
　裁除其名以其次應陞人員内惟以騎射尚優並能¶
　管轄差使勤奮者揀選補放等語但䕶軍校有管教¶
　䕶軍之責且係精鋭之營當以其人去得足以管轄¶
　者揀選補用今據䕶軍統領等現在陞用其餘有兵¶
　人員内甚不得人請另行通融辦理等語所奏甚是¶
　著照伊等所請辦理至前鋒統領圓明園䕶軍營亦¶
<pb:KR2m0053_WYG_053-21b>¶
　著照此辦理但諸事有一利即生一弊今既如此更¶
　定後人去得騎射優者固屬可得然奉行日久漸滋¶
　瞻徇迴䕶之弊將曽經出征人員内尚可陞進而竟¶
　裁除以至寃枉者亦所不免如辦理不公有以不應¶
　裁除者任意裁除以不應陞之人徇情揀選補放者¶
　准其被曲之人赴領侍衛内大臣前出首其内大臣¶
　等奏聞時朕另派大臣查辦朕特派大臣等豈又瞻¶
　徇情面耶必然秉公查辦設或並無被曲而圖倖進¶
<pb:KR2m0053_WYG_053-22a>¶
　濫行誣告者必𫿞責治罪朕降此諭㫖特為預防滋¶
　弊以得用人之公而軍前効力之人不致寃枉之意¶
　其中如有無知之人希圖倖進以長控告之習乃不¶
　應控告者濫行控告仍照定律治罪著通行曉諭大¶
　臣官員以及各兵丁等知之¶
　　十四年¶
上諭去嵗金川用兵朕思我滿洲兵向用雲梯攻城因¶
　命八旗於前鋒䕶軍内擇年壯人材勇健者千人特¶
<pb:KR2m0053_WYG_053-22b>¶
　命大臣監視操演所選兵各奮勉學習不數月間皆¶
　已精練隨征金川功成凱旋如令仍回本營隨旗行¶
　走則伊等前功徒費且我滿洲舊日技藝仍至廢弛¶
　若將伊等専設一營演習均可為精鋭兵於緩急之¶
　用更有禆益遇有行幸令伊等隨徃圍獵學習行走¶
　更得嫻熟俟回軍之日不必令回本營専令大臣數¶
　人管轄特簡大臣一人總統其如何設營伍操演遇¶
　行幸隨蹕再如何施恩使得陞轉之途著大學士公¶
<pb:KR2m0053_WYG_053-23a>¶
　同管轄操演之大臣等詳議具奏尋議准設立健鋭¶
　　營雲梯兵一千名専習雲梯鳥槍馬步射馳馬躍¶
　　馬舞鞭舞刀諸技又於昆明湖設趕繒船以前鋒¶
　　軍習水戰駕船駛風之技¶
　　十五年¶
上諭朕前降㫖沿邊及直𨽻地方營協恭用八旗滿洲¶
　人員原因滿員弓馬素優人材驍勁習於勞苦整頓¶
　營伍是其所長是以令其分缺補用今行之數年邊¶
<pb:KR2m0053_WYG_053-23b>¶
　方營伍漸次整飭而滿員之於外任相宜者亦俱經¶
　擢用嗣後緑營分用滿員所有都司以上各缺應令¶
　稍為裁減俾得其平至文員選用道府按俸推陞另¶
　立班次行之既久部院之能辦事者亦俱以俸次陸¶
　續外補該堂官雖欲留之而不可得夫内用外用均¶
　為國家任事之職而為滿為漢在朕初無町畦髙下¶
　之見雖朕因材器使自可不拘成格若其著為定例¶
　遵循者又當隨時斟酌以核人材而均銓政著吏兵¶
<pb:KR2m0053_WYG_053-24a>¶
　二部查明滿員外用分班分缺定例量加裁酌另行¶
　詳悉定議具奏又¶
上諭滿洲舊習惟以馬步射清語為要前因侍衛及八¶
　旗武官步箭庸劣徃徃有半不到地出溜者經朕節¶
　次降㫖訓飭大臣等理當仰副朕㫖毋致廢棄滿洲¶
　舊習善為盡心訓練官兵本日領侍衛内大臣前鋒¶
　統領䕶軍統領等𢃄領引見人員内多有步箭庸劣¶
　半不到地出溜者此皆弓軟步射生踈之所致也至¶
<pb:KR2m0053_WYG_053-24b>¶
　侍衛等尤非尋常武員可比更宜以馬歩射為要若¶
　如此可乎此次朕惟將該管大臣及侍衛等治以罰¶
　俸處分並未從重治罪嗣後引見人員内仍有似此¶
　者被朕查見時朕必将該管大臣等從重治罪将該¶
　員即時懲責斷不寛宥至朕時常演射行圍原為令¶
　官員兵丁等習學田獵恐将滿洲舊習荒廢特欲整¶
　飭之意耳若計安逸朕在宫庭花苑内何樂不得朕¶
　尚不圖安逸以身率先各都統等除訓練官兵之外¶
<pb:KR2m0053_WYG_053-25a>¶
　伊等又有何事辦理朕如此屢降諭㫖訓飭伊等反¶
　不輔朕以復滿洲舊習訓練官兵此與違背朕㫖何¶
　異有是理乎再補放武員但視其騎射馬步技藝而¶
　已並不賴伊等辦事又何必論其聰明辦事可否耶¶
　嗣後帯領侍衛武官等引見時朕但視其馬步射清¶
　語優長者録用若技藝庸劣雖人去得朕亦不用将¶
　此通行傳諭領侍衛内大臣前鋒統領䕶軍統領八¶
　旗都統等務體朕意各将所屬官員兵丁訓練以期¶
<pb:KR2m0053_WYG_053-25b>¶
　優長朕如此開導訓諭而伊等仍照前不以為事此¶
　即有意背㫖自尋其辜仍望朕施恩寛貸可乎慎之¶
　勉之特諭又¶
上諭朕前因緑旗營伍廢弛兵力軟弱皆由将弁不能¶
　約束訓練所致是以分用滿員以資鈐轄邇來因簡¶
　用過多業将遊擊以下之缺量加酌減今觀侍衛協¶
　領叅領等人員内才具稍優者皆已陸續外用副叅¶
　等缺仍屬過多旗員内漸少出色之人而緑旗員缺¶
<pb:KR2m0053_WYG_053-26a>¶
　亦未免稍偏朕因材器使内外原屬一體但隨時委¶
　用輕重務在合宜自應量為調劑且向來滿員内任¶
　者即藍翎侍衛亦皆以為榮初無欣羡外任之意若¶
　樂於外任可以偷安且多得俸薪則所見卑鄙已甚¶
　滿洲淳樸之風當不出此總之操縱在朕向之多用¶
　緑旗不可嘆向隅今之簡用滿洲不可嘆阻塗所有¶
　分缺簡用之處該部另行定議具奏¶
　　十六年¶
<pb:KR2m0053_WYG_053-26b>¶
上諭侍衛等乃武員之表率騎射尤為𦂳要去嵗因侍¶
　衛等步射庸劣業經降㫖儆飭皆已治罪本日引見¶
　之侍衛等步射仍屬庸劣多有半不到地出溜者是¶
　何道理其步射庸劣之哈魯等十四員交領侍衛内¶
　大臣嚴加議處具奏至領侍衛内大臣本係専任管¶
　教侍衛之人平時並不善為訓練以致如此庸劣甚¶
　屬怠惰将領侍衛内大臣等俱交部查議即如竒通¶
　阿豐安伊等更有何事並不将侍衛等盡心訓練尤¶
<pb:KR2m0053_WYG_053-27a>¶
　　屬非是著将竒通阿豐安嚴加查議具奏¶
　　　十七年¶
　上諭朕恭閲¶
太宗文皇帝實録内載崇徳元年十一月癸丑日¶
上御翔鳳樓集諸親王郡王貝勒固山額真都察院官命¶
　　宏文院大臣讀大金世宗本紀¶
上諭衆曰爾等審聴之世宗者䝉古漢人諸國聲名顯著¶
　之賢君也故當時後世咸稱為小堯舜朕批覧此書悉¶
<pb:KR2m0053_WYG_053-27b>¶
　其梗概殊覺心徃神馳耳目倍加明快不勝嘆賞朕思¶
　金太祖太宗法度詳明可垂久逺至熈宗合喇及完顔¶
　亮之世盡廢之躭於酒色盤樂無度效漢人之陋習世¶
　宗即位奮圖法祖勤求治理惟恐子孫仍效漢俗預為¶
　禁約屢以無忘祖宗為訓衣服語言悉遵舊制時時練¶
　習騎射以備武功雖垂訓如此後世之君漸至懈廢忘¶
　其騎射至於哀宗社稷傾危國遂滅亡乃知凡為君者¶
　耽於酒色未有不亡者也先時儒臣巴克什達海庫爾¶
<pb:KR2m0053_WYG_053-28a>¶
　纒屢勸朕改滿洲衣冠效漢人服飾制度朕不從輙以¶
　為朕不納諫朕試設為比喻如我等於此聚集寛衣大¶
　袖左佩矢右挟弓忽遇碩翁科羅巴圖魯勞薩挺身突¶
　入我等能禦之乎若廢騎射寛衣大袖待他人割肉而¶
　後食與尚左手之人何以異耶朕發此言實為子孫萬¶
　世之計也在朕身豈有更變之理恐日後子孫忘舊制¶
　廢騎射以效漢俗故常切此慮耳我國士卒初有幾何¶
　因嫻於騎射所以野戰則克攻城則取天下人稱我兵¶
<pb:KR2m0053_WYG_053-28b>¶
　曰立則不動摇進則不回顧威兵震懾莫與争鋒此畨¶
　徃征燕兵出邊我之兵威竟為八大臣所累矣故諭爾¶
　等其謹識朕言欽此朕每敬讀¶
聖謨不勝欽凛感慕深惟國家開創之時我¶
祖宗躬親勞瘁勤求治理矩矱相傳罔敢渝越以立萬世¶
　　之丕基至於今咸受無疆之福者皆仰遵¶
明訓所致也我朝滿洲先正遺風自當永逺遵循守而勿¶
　　替是以朕常躬率八旗臣僕行圍較獵時時以學習¶
<pb:KR2m0053_WYG_053-29a>¶
　　國語熟練騎射操演技勇諄切訓誨無非率由舊章¶
　　期以傳之奕禩永綿福胙惟是我¶
皇祖太宗聖訓所垂載在¶
實録若非刋刻宣示則累朝相傳之家法外庭臣僕何由¶
　　共悉且自古顯謨令典多泐之金石曉諭羣工我¶
皇祖太宗之聖睿特申誥誡昭示來兹益當敬勒貞珉永¶
　　垂法守著于紫禁箭亭御園引見樓及侍衛教場八¶
　　旗教場各立碑刋刻以昭朕紹述推廣至意俾我後¶
<pb:KR2m0053_WYG_053-29b>¶
　　世子孫臣庻咸知滿洲舊制敬謹遵循學習騎射嫻¶
　　熟國語敦崇淳樸屏去浮華毋或稍有怠惰式克欽¶
　　承¶
彞訓冀億萬世子孫共享無疆之庥焉特諭又¶
　上諭自設立健鋭營遴選兵弁並駐劄以來教演技藝¶
　　甚多今又練習水戰自應奨勵著施恩賞予養育兵¶
　　缺一百名於伊等子弟内挑取以資生計又¶
　上諭看來八旗世襲官員内並不學習清語騎射庸劣¶
<pb:KR2m0053_WYG_053-30a>¶
　不堪者甚多皆由幼時襲官賴有俸養惟求安逸該¶
　都統等又不勸勉教訓所致此項官職皆伊等祖父¶
　宣力所得伊等承襲後因年未及嵗即閒散安逸並¶
　不學習正事恣意流蕩遂成無用之人若令其當差¶
　伊等亦得長進其年已及嵗之官亦多旗下差務無¶
　多惟以安逸為事及挑選侍衛時俱退避不前著将¶
　此等一併揀選分與䕶軍營按伊等品級在章京䕶¶
　軍校䕶軍上兼行並勉力教演騎射若果行走勤奮¶
<pb:KR2m0053_WYG_053-30b>¶
　即奏補實缺伊等藉此學習亦屬教養幼穉之道應¶
　如何分派差使行走補用令于旗差足數有餘之處¶
　著軍機大臣㑹同八旗都統前鋒統領䕶軍統領議¶
　奏又¶
上諭馬步騎射係我滿洲最要之材技今旗下人等皆¶
　安於逸樂並不以此為要勤加習學且亦不知先輩¶
　時技藝不能如人即大愧恥務求至善故朕力革流¶
　習遵循舊制每每身先操演騎射率衆行圍不憚勞¶
<pb:KR2m0053_WYG_053-31a>¶
　　瘁又令各宜務期至善所降諭㫖甚多是以因朕常¶
　　閲步射尚知畏懼畧加學習若無朕前射箭之事則¶
　　益不以為事而該都統亦並不董率勤習矣将此傳¶
　　諭領侍衛内大臣八旗都統前鋒統領䕶軍統領等¶
　　嗣後武職官員内凡陞調及世襲于引見時除向來¶
　　看視步箭不議外其引見向不射箭之補放印務章¶
　　京人等並侍班引見官員亦俱著射箭又¶
　上諭䕶軍前鋒皆係精鋭之兵弓馬騎射乃我滿洲至¶
<pb:KR2m0053_WYG_053-31b>¶
　　要之材技必湏鼓舞教訓不時操演以臻精鋭䕶軍¶
　　前鋒等每月雖有一定射箭日期然該管大臣官員¶
　　等視為故事未必悉力教演至三年一次欽派王大¶
　　臣驗看軍政雖係奨優懲劣之例但為期甚逺伊等¶
　　亦不過臨期鹵莽操演一經驗看過後仍復荒棄便¶
　　不勤習豈能至于嫻熟從前¶
皇考思及兵丁騎射最闗𦂳要曽特降¶
諭将前鋒䕶軍挑選引見並有奨賞録用者亦有因庸劣¶
<pb:KR2m0053_WYG_053-32a>¶
　不堪致将該旗都統等責處治罪者此特教養兵丁¶
　之道著交前鋒統領䕶軍統領等䕶軍校前鋒䕶軍¶
　内有材堪造就騎射優長每翼挑選前鋒校各十名¶
　前鋒二百名上三旗每旗各挑選䕶軍校二十名䕶¶
　軍二百名下五旗每旗各挑選䕶軍校十五名䕶軍¶
　一百五十名請㫖欽派王大臣閲看此内如有上好¶
　前鋒校前鋒著於每翼揀選十五名䕶軍校䕶軍每¶
　旗著揀選十名奏請引見如此則兵丁等互相鼓舞¶
<pb:KR2m0053_WYG_053-32b>¶
　演習技藝而亦可視該都統等董飭之賢否以定功¶
　過矣嗣後以此為例按年俱如此辦理本年於朕哨¶
　圍回鑾後著前鋒統領䕶軍統領等即行遵照揀選¶
　請㫖欽派王大臣閲看又¶
上諭八旗世職官員皆係承襲伊等先人宣力所得之¶
　職現食俸禄除旗下官差外並無操演之處惟安於¶
　逸樂遂至清語技藝均屬不堪朕曽降㫖将尚可造¶
　就之人揀選引見其有出色者挑取侍衛中平者令¶
<pb:KR2m0053_WYG_053-33a>¶
　在䕶軍營當差清語騎射皆令演習此特軫念伊等¶
　先人勤勞教養旗僕之意但此等引見人員皆係揀¶
　選八旗才具優長者其内如有不堪者尚應革退令¶
　别人承襲其旗差行走之世職官員内庸劣之人因¶
　不令引見反不勤學此特導之漸染惡習耳况滿洲¶
　世僕並非伊等自身宣力所得之官不過承襲世職¶
　即因不能清語騎射革退令别人承襲實屬分所應¶
　得原議殊未詳盡此等旗差行走之世職恩䕃等官¶
<pb:KR2m0053_WYG_053-33b>¶
　應如何考驗並此次考驗後應如何作為常例之處¶
　著交八旗都統另行議奏又¶
上諭向例八旗兵丁軍械每年出派王大臣查騐一次¶
　但每年查騐殊覺繁冗兵丁亦屬多費嗣後著三年¶
　一次查騐朕今已展查騐限期如屆查騐之年派出¶
　王大臣斷不可仍前塞責了事務湏詳細實心查騐¶
　倘仍不以為事朕必親身閲兵若閲兵時有不齊者¶
　必将王大臣治罪决不姑貸其查騐時除八旗驍騎¶
<pb:KR2m0053_WYG_053-34a>¶
　營官員兵丁及前鋒䕶軍包衣䕶軍著仍照例查騐¶
　外其包衣佐領下馬甲及王屬包衣兵丁之軍械俱¶
　著無庸查騐又¶
上諭八旗滿洲官員原俱在城内居住即偶有年老告¶
　退之人移於京城左近坟塋地方居住尚可至南城¶
　外皆係漢大臣官員住居之所滿洲官員不應在彼¶
　居住今聞滿洲官員内亦有移在南城外居住者殊¶
　屬不合著交八旗都統嚴行飭禁現住之人俱令移¶
<pb:KR2m0053_WYG_053-34b>¶
　居城内並著派御前大臣及侍衛等㑹同廵城御史¶
　将現在南城外居住滿洲皆係何人並係何等官職¶
　查明奏聞又¶
上諭旗員步射一端甚闗𦂳要朕節經降㫖曉諭從前¶
　已有因䕶軍營射箭致䕶軍統領俱被飭責者之八¶
　旗都統寧不知耶豈以䕶軍前鋒始操演步射旗下¶
　官員即不當操演步射乎本日正藍旗滿洲旗分帶¶
　領引見官員看來步箭多有半不到者是何道理實¶
<pb:KR2m0053_WYG_053-35a>¶
　屬不堪八旗都統了無事務於官員等步射自應教¶
　演似此因循廢弛伊等皆所司何事将此着通行傳¶
　諭八旗王大臣嗣後旗員步射如再有似此半不到¶
　者惟伊等是問又¶
上諭騎射國語乃滿洲之根本旗人之要務朕今嵗校¶
　閲京城世爵其射箭尚可觀及人材英俊者已施恩¶
　選取侍衛並分在各處令其學習行走其射箭甚劣¶
　不堪教化者察明革職别行承襲至各省駐防亦皆¶
<pb:KR2m0053_WYG_053-35b>¶
　有世爵若不教訓騎射國語伊等近于素餐安逸之¶
　習必致學為不善著各省将軍都統等将伊等不時¶
　教導務使騎射優嫻國語純熟如有教訓不化騎射¶
　甚劣者該将軍都統等即指名叅奏革職别行承襲¶
　将此通諭知之又¶
上諭因八旗世職多有自幼承襲惟躭於安逸将騎射¶
　技藝不以為事故經朕降㫖令将尚可觀者帶領引¶
　見分在各處學習行走其餘庸劣者八旗都統等請¶
<pb:KR2m0053_WYG_053-36a>¶
　限訓練令其陸續帯領引見此特朕軫念伊等先人¶
　勤勞教養旗僕之意今引見訓練之世職等看來皆¶
　不過平等而已並未有練至優長者但此係初次朕¶
　亦不究姑從寛貸其稍有傑出見長者仍記名奨勵¶
　其甚屬不堪者始革退二人俟再逾三年朕仍閲看¶
　彼時仍如此等情形斷不寛恕令伊等務湏加意勤¶
　習八旗都統等皆有教養旗人之責平日若将旗員¶
　視如子弟加意訓練騎射何致生踈况演習射藝清¶
<pb:KR2m0053_WYG_053-36b>¶
　語既無閒曠之暇不致遊蕩亦於伊等生計稍有禆¶
　益此次尚屬平等姑容從事嗣後都統等若仍不以¶
　為事至朕閲看之時方趕𦂳教演一經查獲不得怨¶
　悔也将此著通行傳諭八旗再此次世職官員以朕¶
　閲看各将技藝趕𦂳演習俱至平等矣看來尚知悛¶
　改可期造就其中經朕記名者著賞緞三疋著該都¶
　統等再行𢃄領引見除其革職及因有事故未經引¶
　見之官員外其餘人員俱著加恩各賞縀二疋又¶
<pb:KR2m0053_WYG_053-37a>¶
上諭八旗世職官員亦同職任官列入軍政一體填註¶
　才守皆屬虛名並非實據該員等惟應計其騎射技¶
　藝平時當差如何耳嗣後八旗世職官員免其入于¶
　軍政着該都統等三年一次帯領引見于引見時将¶
　其平時當差如何之處一併聲明将此着永為令¶
　　十九年¶
上諭旗員外補緑營盖以八旗營兵素為嚴肅而旗員¶
　嫻熟騎射訓練整飭自足以表率士卒乃近來外任¶
<pb:KR2m0053_WYG_053-37b>¶
　武職旗員來京引見者弓馬率多平常竟與緑營官¶
　弁舉動相似即奏對履歴清語亦覺生踈是不獨不¶
　能振剔戎行而轉濡染其陋習此豈簡用之本意嗣¶
　後務當各加奮勉留心學習倘仍躭於安逸一膺外¶
　任遂置弓馬於不問以致平時技藝漸就荒廢該督¶
　撫提鎮等即行據實叅奏兵部堂官有本兵之責於¶
　堂考時亦當慎加甄别但如堂考緑營官弁視為奉¶
　行故事而已總之旗人騎射是其本務不得與緑營¶
<pb:KR2m0053_WYG_053-38a>¶
　比况膺将領之寄将為標營凖則者乎可将此㫖通¶
　行傳諭凡外任武職旗員令其各録一道懸之公署¶
　其部推新任者即由兵部謄録俾領赴任晨夕觀瞻¶
　知所警戒¶
　　二十一年¶
上諭昨據前鋒統領䕶軍統領等帯領引見人内因多¶
　有胡亂挑射或不到箭把擦地而去者經朕申飭将¶
　前鋒統領䕶軍統領等交部察議矣今日兵部帯領¶
<pb:KR2m0053_WYG_053-38b>¶
　引見副都統記名人員内䕶軍叅領滿丕等三人步¶
　射平常未到箭把甚屬不堪朕已将伊等戒飭但䕶¶
　軍恭領除進班外更有何事時常勤習馬步箭清語¶
　是伊本等要務伊等果将此等武藝為要務須演習¶
　可為兵丁法則而伊等步射亦不致平常矣此等步¶
　射平常者皆由平素並不勤習至引見時始急忙上¶
　𦂳所致前鋒統領䕶軍統領等所司何事伊等果於¶
　平素嚴飭該叅領等令其各自勤習不時親看演射¶
<pb:KR2m0053_WYG_053-39a>¶
　何至如此耶此又非難事朕屢經嚴行飭諭仍有如¶
　此者皆由前鋒統領䕶軍統領等自取朕之咎責也¶
　但此次只責懲歩射平常者嗣後若復如此經朕查¶
　出必将該管前鋒統領䕶軍統領等一併飭責决不¶
　寛宥著通示前鋒統領䕶軍統領又¶
上諭從前朕以滿洲習氣純樸而騎射步箭優長較之¶
　漢人實為精强能耐勞苦可為緑旗官兵儀型是以¶
　加恩将滿洲陸續陞用緑營其陞用之人宜感戴朕¶
<pb:KR2m0053_WYG_053-39b>¶
　恩用心勤習馬步騎射滿洲國語為各該管官兵儀¶
　型今看來陞用緑營人員並不勤習馬歩騎射只圖¶
　安逸差使無多遂致廢棄武藝生踈或有不及緑營¶
　人員者似此光景朕用伊等何為尚可為漢人儀範¶
　耶是以朕從前曽降有諭㫖著交兵部将朕從前所¶
　降諭㫖並此次諭㫖皆彚寫鐫板通飭遵行嗣後遇¶
　有補授緑營官員即刷給一分令其不致廢棄滿洲¶
　舊習用心勤演馬步騎射滿洲國語倘伊等仍不勤¶
<pb:KR2m0053_WYG_053-40a>¶
　勉不以演習武藝為事朕必加重懲治决不姑貸¶
　　二十二年¶
上諭外省駐防将軍及緑營之提鎮出行則皆乘輿夫¶
　将軍提鎮有總領官兵之責若養尊處優自圖安逸¶
　亦何以表率行伍而作其勇敢之氣况旗人幼習騎¶
　射即緑營中亦必以其弓馬優嫻始歴加陞用乃一¶
　至大僚轉至狃於便安忘其故步此豈國家簡擢之¶
　意耶京師都統副都統既皆乘馬而滿洲侍郎則無¶
<pb:KR2m0053_WYG_053-40b>¶
　論年逾六旬亦俱不得乘輿即朕巡省所至尚每日¶
　乘馬而行乃外省武職獨相沿陋習此甚非宜嗣後¶
　将軍提鎮概不許乘輿其編設轎夫并著裁革如有¶
　仍行乘坐者照違制律治罪可通行傳諭知之¶
　　二十五年¶
上諭馬步射清語係滿洲根本甚為𦂳要前曽降㫖所¶
　有八旗散職官員每三年閲看一次今嵗正值閲看¶
　伊等之期已按旗閲看矣其中稍可造就之子爵伯¶
<pb:KR2m0053_WYG_053-41a>¶
　清額等三十二人令在侍衛上行走輕車都尉嵩山¶
　等四十一人令在䕶軍營行走輕車都尉李文貴等¶
　九人令在鑾儀衛行走其餘人員内不惟步射好清¶
　語熟者甚少竟有步射甚劣不能清語者滿洲人氏¶
　於馬步射清語皆屬分内應學之事散職官員除進¶
　班之外並無别項差務益當勤學且間二三年始閲¶
　看一次即使庸劣者習二三年後尚有不工之理乎¶
　此皆平素希圖安逸不肯勤學而該管大臣又不嚴¶
<pb:KR2m0053_WYG_053-41b>¶
　加教訓所致其習甚惡若不力為整飭相沿日久必¶
　致滿洲故業盡失除其中稍可者朕皆姑容辦理外¶
　輕車都尉劉文靖騎都尉富柱長在登保雲騎尉闗¶
　柱堆清額恩騎尉王至誠三官保步箭甚劣不能清¶
　語本應将伊等罷黜警衆今特施恩此次暫行寛免¶
　俱罰俸一年嗣後旗員等務湏上𦂳勤學馬步射清¶
　語各該管上司亦不時教演倘仍前怠惰不學及該¶
　管大臣等不嚴加教訓至下次閲看時仍復如此朕¶
<pb:KR2m0053_WYG_053-42a>¶
　决不輕貸¶
　　二十六年¶
上諭馬步騎射乃滿洲舊務至前鋒䕶軍俱係精兵尤¶
　當熟練今屆期考騐八旗前鋒䕶軍等騎射朕特𣲖¶
　王大臣考騐其中騎射生踈者均宜治罪但近年前¶
　鋒䕶軍等因無曽拴馬伊等未得演習其中恐有馬¶
　箭生踈者如騐看生踈不得不治其罪如治其罪伊¶
　等無曽拴馬未得演習情又可恕著加恩此次考騐¶
<pb:KR2m0053_WYG_053-42b>¶
　前鋒䕶軍時不必騐看馬箭惟騐看步箭如步箭生¶
　踈斷不寛恕必責懲示衆昨於前鋒䕶軍營均已賞¶
　給馬匹拴養此際該管大臣官員等必令伊等勤勉¶
　訓練如伊等不肯勤學該管官員又不肯努力訓誨¶
　至下次騐看時仍有生踈者不惟将兵丁治罪將該¶
　管大臣官員等一併治罪再考騐伊等分作兩翼騐¶
　看甚需時日此次出派大臣較多著每翼分為二處¶
　騐看至上三旗包衣䕶軍等亦當考騐即著交現派¶
<pb:KR2m0053_WYG_053-43a>¶
　大臣等一併騐看¶
　　二十七年¶
上諭據鐵保奏巡察所屬營兵看得遊擊阿林太不能¶
　騎射且辦事遲鈍守備馬陞騎射生踈已咨明總督¶
　将此二員叅奏等語旗員補放緑營員缺特因滿洲¶
　人員騎射素優可作緑營官兵表式並非欲令伊等¶
　在外安逸徒佔緑營之缺也伊等自應加意勤習騎¶
　射可以為法緑營何致偷安怠惰馴致騎射生踈從¶
<pb:KR2m0053_WYG_053-43b>¶
　前朕屢經頒發諭㫖即漢人身為武員尚不應出此¶
　况滿洲乎在該管大臣等理應不時查騐一遇此等¶
　人員立即叅奏何以拘泥成例直待将行軍政時始¶
　行叅奏耶阿林太等身係遊擊不能騎射皆由平日¶
　任意懈弛不勤練習之所致除将阿林太馬陞着交¶
　部嚴加議處外並著通行曉諭各省督撫提鎮務将¶
　所屬武職不時留心察閲令其勤加練習嗣後倘仍¶
　有此等不能騎射之人不惟該員等罪無可逭必将¶
<pb:KR2m0053_WYG_053-44a>¶
　該督撫提鎮等一體治罪¶
　　三十二年¶
上諭前據定長奏䕶送健鋭營兵丁酌雇竹兜應用並¶
　跟役亦為雇兜乘坐一節所辦全屬不知事體已經¶
　傳㫖申飭官兵奉派進勦自應奮徃遄征固無緩坐¶
　肩輿之理至於兵丁跟隨僕役責在効力服勤尤宜¶
　身奈勞苦即云道途遼逺乗騎不敷自應給與應得¶
　馬價或願沿途轉雇或願省費徒行皆未為不可若¶
<pb:KR2m0053_WYG_053-44b>¶
　如定長所奏使輿儓之賤得一體乗兜而驅策舁送¶
　者皆地方清白良民毋論道路傳聞駭人觀聽且使¶
　該役等見所過地方如此多方體恤必将因惰生驕¶
　諸凡抑勒平人繹騷鄉里勢又何所不至其於軍行¶
　政體所闗甚重若僅傳㫖教誡不足示懲定長著交¶
　部嚴加議處並通諭官兵經過地方各督撫知之¶
　　三十九年¶
上諭馬步箭乃滿洲舊業向以此為要務無不留心學¶
<pb:KR2m0053_WYG_053-45a>¶
　習今國家昇平日久率多求安将𦂳要技藝全行廢¶
　棄不習因循懦弱竟與漢人無異朕痛恨之滿洲臣¶
　僕俱世受國家豢養之恩理宜自勵成材期與國家¶
　効力乃不知自愛竟成廢物甚屬不堪如朕已逾六¶
　旬仍每嵗行圍木蘭特欲令滿洲臣僕服習勤苦熟¶
　諳技藝之意若不如此則滿洲各大臣侍衛官員兵¶
　丁等必致俱不能騎射矣國家與滿洲臣僕鼓勵教¶
　導之例至詳且備即如設立前鋒䕶軍等各營特派¶
<pb:KR2m0053_WYG_053-45b>¶
　大臣官員訓練又每旗設立十五善射十五缺每遇¶
　缺出揀選時不論王公文武大臣侍衛官員拜唐阿¶
　兵丁閑散宗室概行挑取帯領引見復按其班次将¶
　王公文武大臣官員概列於前因伊等熟練步箭每¶
　於伊等内挑取者居多拜唐阿兵丁排列於後挑取¶
　者甚少但王公大臣官員挑選十五善射或圖美名¶
　或為戴翎者多伊等或於未得之先尚以步箭為事¶
　及既挑之後即棄而不習反不若将拜唐阿兵丁等¶
<pb:KR2m0053_WYG_053-46a>¶
　多挑幾人伊等尚知各務陞途不時習練嗣後所有¶
　十五善射之缺惟将拜唐阿兵丁及各該旗閑散宗¶
　室揀選𢃄領引見挑取之後仍令在原差上行走務¶
　令加意練習如果嫻熟准該管大臣保舉於應陞處¶
　列名即以藍翎侍衛陞用倘不留心練習以致生踈¶
　者即行叅革至王公大臣侍衛官員内步箭果有嫻¶
　熟者挑取十五善射時不必佔拜唐阿兵丁閑散宗¶
　室等缺即於上三旗内每旗另添設十五缺将下五¶
<pb:KR2m0053_WYG_053-46b>¶
　旗王公大臣侍衛官員一併歸入揀選𢃄領引見挑¶
　取如此辦理則王公大臣官員内步箭好者既不至¶
　廢棄而兵丁陞路亦不致壅滯矣著交該管大臣将¶
　現在十五善射作何分别挑取並新定之缺作何揀¶
　選𢃄領引見之處詳加核定請㫖永逺為例¶
　　四十年¶
上諭健鋭營火器營俱由滿洲兵丁内揀選好另立之¶
　營所闗最為𦂳要現經管理此二營之大臣等操練¶
<pb:KR2m0053_WYG_053-47a>¶
　演習固屬盡心但因日久風氣漸弛即如在軍營則¶
　有詈罵将軍在本營即有偷盗馬匹之事若不及早¶
　整頓必至流為不堪大有闗係著𣲖舒赫徳總管火¶
　器營派福隆安總管健鋭營舒赫徳福隆安不必輪¶
　班前徃操練著每月去一二次查看整頓風俗嚴行¶
　約束毋令為匪並技藝務操演致精熟嗣後該二營¶
　官兵内如仍有無恥行為卑賤者朕惟伊二人是問¶
　　四十一年¶
<pb:KR2m0053_WYG_053-47b>¶
上諭考驗未上衙門世職等步射務令每人多射數箭¶
　從嚴試看始可分别優劣定其等第從前遇考試之¶
　年𣲖出之王大臣騐看步射不過令人射三箭即行¶
　挑選此特王大臣等欲迅速竣事耳嗣後派出考試¶
　世職之王大臣等必令各員俱射五箭加意詳閲再¶
　定其等第揀選不得祇射三箭即行定擬也其軍政¶
　等處特𣲖王大臣考試步射者俱照此一體遵行著¶
　為令¶
<pb:KR2m0053_WYG_053-48a>¶
　　　直省¶
　　八旗駐防營以将軍都統副都統掌其教閲訓練¶
　　騎射演放槍礮並以時親臨閲試第其優劣以為¶
　　賞罰春秋合操均與京營同八旗水師營每年春¶
　　秋二季将軍都統副都統等督率官兵分駕戰艦¶
　　金州福建乍浦廣東赴海口黒龍江齊齊哈爾黙¶
　　爾根江寧于江面天津赴海口每年四月起八月¶
　　止均擇天氣晴和潮平風順時出洋列陣張帆起¶
<pb:KR2m0053_WYG_053-48b>¶
　　碇掌號鳴礮以次操演停操之後仍各率官兵講¶
　　習水務¶
　　陸路緑旗營總督所屬為督標巡撫所屬為撫標¶
　　提督所屬為提標總兵所屬為鎮標總督節制巡¶
　　撫提鎮提督節制鎮標每嵗秋季霜降日申令本¶
　　標官兵校閲于演武場前一日各營将弁肅隊伍¶
　　赴教場豫立軍營屆日黎明軍士擐甲列陣中軍¶
　　建大纛于場正中将臺上𫝊令合操中軍揚旗麾¶
<pb:KR2m0053_WYG_053-49a>¶
　　衆臺下舉礮三軍中鳴角擊鼓步騎甲士列隊行¶
　　陣施放槍礮連環無間並如京營之制若長槍籐¶
　　牌㓲刀短兵之屬各因其地之宜以教士卒皆有¶
　　成法閲畢試材官将士騎射技勇申明賞罰犒勞¶
　　軍士各釋甲歸伍漕運總督河道總督屆期教閲¶
　　本標官兵亦如之其各營将弁隨時訓練本管軍¶
　　士分按日期緑營水師有内河有沿江沿海出洋¶
　　信候各省不同每嵗春秋季月或夏秋之季乗艦¶
<pb:KR2m0053_WYG_053-49b>¶
　　列陣揚帆駛風鳴角發礮操演演具如軍律¶
　　乾隆元年¶
諭各省營伍離提鎮遼逺不能親身稽察該督撫酌量¶
　地方營制如何令提鎮等隔數年一次親身察閲詳¶
　議具題尋議准直𨽻提督分所屬為三路嵗閲一路¶
　　三嵗而遍馬蘭宣化正定三鎮嵗各一閲泰寧天¶
　　津二鎮二嵗各一閲山東兖州鎮臨清沂州等處¶
　　分路嵗閲登州鎮西南東南等處分路嵗閲二嵗¶
<pb:KR2m0053_WYG_053-50a>¶
　　而遍山西太原大同二鎮嵗各一閲河南南陽河¶
　　北二鎮嵗各一閲江南提鎮嵗各一閲江西南昌¶
　　南贛二鎮嵗一閲二嵗而遍閩浙總督蒞任一閲¶
　　水師提督一嵗閲海壇閩安烽火門等處一嵗閲¶
　　金門南澳銅山等處二嵗而遍陸路提督一嵗閲¶
　　興化福州福寧建寧延平等處一嵗閲泉州漳州¶
　　龍巖汀州邵武永春等處二嵗而遍海壇金門南¶
　　澳台灣四鎮水師嵗一閲福寧汀州建寧漳州四¶
<pb:KR2m0053_WYG_053-50b>¶
　　鎮陸路嵗一閲浙江提督三嵗一閲定海黄巖温¶
　　州三鎮嵗各一閲衢州處州二鎮嵗各一閲湖廣¶
　　總督蒞任一閲提督嵗閲湖南湖北二嵗而遍襄¶
　　陽宜昌永州鎮筸四鎮嵗各一閲陜甘總督五嵗¶
　　一閲提督三嵗一閲延綏興漢河州凉州寧夏西¶
　　寧肅州七鎮嵗各一閲四川川北重慶建昌松潘¶
　　四鎮三嵗各一閲廣東左翼右翼髙州瓊州碣石¶
　　潮州南澳七鎮嵗各一閲廣西提督三嵗一閲左¶
<pb:KR2m0053_WYG_053-51a>¶
　　江右江二鎮嵗各一閲雲南貴州提鎮所屬酌數¶
　　年内一閲各疏報出巡回任日期及各營汛官兵¶
　　技藝是否純熟軍装器械是否齊全以待部核¶
　　十年¶
諭國家設立營伍修明武備以為折衝禦侮之用必訓¶
　練精熟於平日斯可奮勇决勝於臨時是以陸路設¶
　營汛沿海設水師皆湏勤演習以收實效自去年朕¶
　命大臣察閲營伍後陸路該管大員頗肯竭力整頓¶
<pb:KR2m0053_WYG_053-51b>¶
　氣象而水師操演則不過将演就陣法塞責了事其¶
　操舟破浪之法官弁兵丁茫然不知以為此水手之¶
　事漫不留意即至舵工水手其能熟練者亦屬寥寥¶
　平日操演之事各船進退尚且参差徃來間斷茍其¶
　臨敵何以致用夫水師以舟為主出沒風濤去來倐¶
　忽必掌舵者能操縱自如而搶風折艥破浪冲波水¶
　手等盡能嫻習即官弁兵丁等亦皆心領神㑹不待¶
　呼應而自靈然後猝然遇敵駕駛輕㨗一舟之中臂¶
<pb:KR2m0053_WYG_053-52a>¶
　指相使如一人之身則應變制勝無難向來水師官¶
　弁仍以水師用原欲其熟悉情形收得人之效今則¶
　視為故套該管者不加察徼倖者茍延玩是育材之¶
　善政為容身之㨗徑矣著通行申飭沿海将軍督撫¶
　都統提鎮等務遵朕㫖實心訓練實心甄别毋得仍¶
　前玩忽虛應故事¶
　　十一年¶
諭國家設立營制所以嚴拱衛而固苞桑務在精選鋭¶
<pb:KR2m0053_WYG_053-52b>¶
　以儲干城勤訓練以資捍禦所謂兵可百年不用不¶
　可一日無備也從前因各標營日漸廢弛朕命大臣¶
　前徃山東河南江南等省先行閲看並降㫖申飭復¶
　於督撫提鎮奏摺中時加批諭令其實力整頓今各¶
　省操演之法大扺旗纛戈甲期以飾觀步伐陣圖似¶
　為練習其實在技勇精强弓馬嫻熟者甚少在水師¶
　營汛亦不過演就水陣聊以塞責而已即軍政薦舉¶
　未能盡屬公當徒為具文以是整飭戎行豈能使壁¶
<pb:KR2m0053_WYG_053-53a>¶
　壘一新士氣日奮即如西北稱勁旅而江浙多柔脆¶
　不知既以為兵自應鼓其鋭氣使弱者日進於强豈¶
　可任其委靡不加振作盖營伍之中兵馬錢糧甲胄¶
　器械皆宜事事留心向來虛冐兵糧私扣朋馬夤縁¶
　㧞補挪措軍装等弊猶未盡除而教訓演習惟事粉¶
　飾因循怠忽尚沿舊習殊非設兵衛民之意是必立¶
　定年限専差大臣閲看庶将弁知有責成不敢怠廢¶
　而各兵亦知有考騐時時警惕技藝不致生踈於戎¶
<pb:KR2m0053_WYG_053-53b>¶
　行自有裨益朕前㫖與以三年之限著兵部請㫖並¶
　未定有分省察閲之年分今已閲之省則已過二年¶
　其餘則未命前徃也其如何分年分省差大臣徃閲¶
　著該部定議俟臨時酌量或自京師命大臣前徃或¶
　即命本省督撫察閲尋議定自乾隆十二年為始閲¶
　　直𨽻山西陜西甘肅四川十三年閲湖北湖南雲¶
　　南貴州十四年閲福建浙江廣東廣西十五年閲¶
　　山東河南江南江西周而復始但地方遼濶若止¶
<pb:KR2m0053_WYG_053-54a>¶
欽命大臣一人勢難周遍至甘肅處極邉安西提標駐¶
　　塞外若令閲川陜之大臣並閲則廣逺難周請于¶
　　應閲直𨽻等省之年差徃直𨽻山西一人陜西四¶
　　川一人甘肅一人應閲湖北等省之年差徃湖北¶
　　湖南一人雲南貴州一人應閲福建等省之年差¶
　　徃福建浙江一人廣東廣西一人應閲山東等省¶
　　之年差徃山東河南一人江南江西一人兵部于¶
　　每年開印後将應閲之省分並滿大學士領侍衛¶
<pb:KR2m0053_WYG_053-54b>¶
　　内大臣都統尚書侍郎名單開列奏請或¶
欽㸃大臣前徃或即令該督撫就近察閲恭候¶
欽定再向來各省督撫提鎮原有分年察閲營伍之例¶
　　嗣後各省如遇¶
欽㸃大臣察閲之年該省督撫提鎮停其察閲至當提¶
　　督簡閲之年則各鎮停簡閲當督撫簡閲之年則¶
　　提鎮概停簡閲¶
　　十八年¶
<pb:KR2m0053_WYG_053-55a>¶
諭各省標營分年特派大臣查閲又督撫提鎮有統轄¶
　操防之責例應以時巡視所以簡軍實嚴武備也是¶
　以各兵之漢仗技勇為本至於旗幟衣㡌期足以别¶
　隊伍整軍容無缺可矣奚事増美焉近來外省營汛¶
　每遇大員蒞閲徃徃先期部署為一切觀美計製造¶
　旗幟更易號衣公費不足遂坐扣兵糧以致伊等生¶
　計為艱是營伍未有整頓之實而兵丁先被扣餉之¶
　累殊非巡查簡閲之本意嗣後查騐兵丁務覈其實¶
<pb:KR2m0053_WYG_053-55b>¶
　毋以旗章衣服粉飾外觀至或有欽差大員經過營¶
　汛地方兵丁循例站隊者亦俱無庸張設旗幟總之¶
　整飭戎行全在漢仗技勇其縁飾之具皆屬無益之¶
　虚文而因以扣餉瘠兵則尤其大不可者著通行各¶
　省督撫提鎮咸共知之¶
　　二十二年¶
諭今日朕至杭州省城其接駕之緑營兵丁有奏簫管¶
　細樂者夫身𨽻行伍當以騎射勇力為重戍樓鼓角¶
<pb:KR2m0053_WYG_053-56a>¶
　不過用肅軍容即古者鐃歌鼓吹之詞亦以鳴其得¶
　勝之氣耳若吹竹彈絲技近優伶豈挽强引重之夫¶
　所宜相效此等緑營陋習各省均所不免可傳諭各¶
　省督撫提鎮等轉飭所屬標營嗣後營伍中但許用¶
　鉦鼓銅角其簫管細樂概行禁止又¶
諭外省駐防将軍及緑營之提鎮出行則皆乗輿夫将¶
　軍提鎮有總統官兵之責若養尊處優自圖安逸亦¶
　何以表率營伍而作其勇敢之氣况旗人幼習騎射¶
<pb:KR2m0053_WYG_053-56b>¶
　即緑營中亦必以其弓馬優嫻始歴加陞用乃一至¶
　大僚轉致狃於便安忘其故步此豈國家簡擢之意¶
　耶京師都統副都統既皆乘馬而滿洲侍郎則無論¶
　年逾六旬亦俱不得乘輿即朕巡省所至尚每日乗¶
　馬而行乃外省武職獨相沿陋習此甚非宜嗣後将¶
　軍提鎮概不許乘輿其編設轎夫並著裁革如有仍¶
　行乘坐者照違制例治罪可通行傳諭知之¶
　　三十九年尚書公福隆安奏鳥槍一項於軍器中¶
<pb:KR2m0053_WYG_053-57a>¶
　　最為得用而進步連環尤為鳥槍中鋭利之法八¶
　　旗勁旅凡遇専操㑹操惟演九進十連環使之精¶
　　熟是以所向無敵至各省緑營兵丁操演鳥槍不¶
　　過按照陣式虛應故事施之臨事全屬無用即如¶
　　征勦金川所有緑營兵丁放槍俱不得力直至𣲖¶
　　出京城健鋭火器兩營兵前徃始各展其所長轟¶
　　擊殪賊幾無虚發近日臨清勦捕逆匪亦得京兵¶
　　之力其效已可概見伏思各省緑營原設鳥槍兵¶
<pb:KR2m0053_WYG_053-57b>¶
　　與其循習虚文莫若練資實用請飭令各省督撫¶
　　提鎮詳查本省原設鳥槍兵若干俱令照健鋭火¶
　　器二營進步連環鳥槍法式一體演習并飭該管¶
　　大員董率将領兵丁専心學習務使進退如法操¶
　　練精嫻庶臨用並能致勝而防守愈昭嚴飭矣¶
　　五十年¶
諭國家設兵衛民可百年不用不可一日無備陜甘兩¶
　省係邉陲要區設兵不為不多乃逆回兩次滋事緑¶
<pb:KR2m0053_WYG_053-58a>¶
　營兵丁懦怯退縮致賊匪得以蔓肆鴟張此皆承平¶
　日久督撫提鎮不能實心整飭各營将弁不加操演¶
　講習因循怠玩以致兵備廢弛屢經降㫖嚴切訓飭¶
　若能如福康安加意整頓于各標營内挑出兵丁一¶
　半専意訓練俾軍律嚴明士氣勁鋭一變緑營懦怯¶
　之習兩省共有三萬餘勁旅設或地方稍有不靖又¶
　何患不立時撲滅耶在雲貴四川兩廣福建等省係¶
　沿邉沿海重地自應照福康安所辦于各營内挑選¶
<pb:KR2m0053_WYG_053-58b>¶
　壯健勤加訓習使各有數萬勁旅庶平時足以重操¶
　防而臨時可以供調遣即腹地亦當如此留心簡練¶
　各省皆係總督専主營政而山東山西河南江西係¶
　巡撫兼提督銜著将福康安原摺抄寄各省總督及¶
　山東山西河南江西巡撫一體留心不動聲色皆有¶
　精兵之備亦一至要也又¶
諭鳥槍實為行軍利器著傳諭各省督撫務令兵丁時¶
　時操演嫻熟兵役奉差捕賊毋得施放空槍以期共¶
<pb:KR2m0053_WYG_053-59a>¶
　收實效又聞各省營伍槍兵每不得㧞補馬戰及外¶
　委等以致槍兵無向上之心甚或以羸弱充數殊不¶
　知臨陣殱賊鳥槍弓矢尤為得力自應将熟練槍手¶
　一體㧞補俾知上進有階則更争相鼓勵踴躍演習¶
　　　兵籍¶
　　凡八旗親軍前鋒鳥槍䕶軍於䕶軍驍騎步軍教¶
　　養兵壯丁内㧞補䕶軍於驍騎步軍教養兵壯丁¶
　　内㧞補驍騎於步軍教養兵正身壯丁内㧞補步¶
<pb:KR2m0053_WYG_053-59b>¶
　　軍於正身壯丁及户下人内㧞補教養兵於正身¶
　　幼丁内㧞補領催於䕶軍驍騎内選充均由叅領¶
　　佐領選應補之人呈都統統領等簡覈録其材力¶
　　驍勇者既入伍令各旗籍具名按季報部以時稽¶
　　其盈縮駐防兵由該管官於駐防壯丁内㧞補若¶
　　駐防官子弟有嫻習騎射願於任所充伍者聽¶
　　凡直省考㧞營兵以人材强壯技藝優嫺者充補¶
　　騎兵㧞於步戰兵步戰兵㧞於守兵守兵㧞於餘¶
<pb:KR2m0053_WYG_053-60a>¶
　　丁無餘丁乃募於民督撫提鎮本標及相近營汛¶
　　均親考㧞餘令副叅考㧞仍於巡閲屬營時覈之¶
　　考㧞失實及虛佔名糧者論如法營兵令五人聫¶
　　名具保互相覺察其有不遵約束生事擾民容姦¶
　　保慝離次失伍有干紀律者皆論如法並坐其長¶
　¶
　¶
　¶
<pb:KR2m0053_WYG_053-60b>¶
　¶
　¶
　¶
　¶
　¶
　¶
　¶
欽定八旗通志卷三十九¶
