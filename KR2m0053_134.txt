# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:05.288750
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百二十
<pb:KR2m0053_WYG_134-1a>¶
　欽定四庫全書¶
　欽定八旗通志卷一百二十¶
　　藝文志¶
　　　謹案儒林列傳始自馬遷所錄皆傳經之士也范¶
　　　蔚宗作後漢書増立文苑一傳於是訓詁之學與¶
　　　詞賦之學歧為兩家諸史相沿雖稱名互異而大¶
　　　㫖不殊元托克托等(案托克托原作/脱脱今改正)作宋史又於¶
　　　儒林之外増立道學一傳而道學之中又分新安¶
<pb:KR2m0053_WYG_134-1b>¶
　　　金谿之兩宗於是門户益堅朋黨競作而是非囂¶
　　　然蠭起矣沿及明季東林復社之禍蔓延遂及於¶
　　　宗社殷鑒不逺可不愼乎我¶
世祖章皇帝定鼎中原撫有函夏朝政修於上而士習正¶
　　　於下¶
羲璘照耀海宇澄明邪説詖行漸以澌滅我¶
聖祖仁皇帝表章經籍培植儒風正學昌明炳焉争光於¶
　　　三代我¶
<pb:KR2m0053_WYG_134-2a>¶
世宗憲皇帝肅振紀綱芟除蕭艾邪偽之徒如屈大均吕¶
　　　留良輩並示顯戮於身後以正人心我¶
　皇上聖學髙深¶
　鑒周萬象凡古今之學術無一不辨其純駁古今之撰¶
　　　述無一不究其得失¶
　聖諭煌煌釐正文體者至再至三而¶
　御製詩文品隲四庫諸書者尤深以聚徒講學為前代¶
　　　致亂之本斷非盛世所宜有是以百餘年來天下¶
<pb:KR2m0053_WYG_134-2b>¶
　　　之學術翕然一歸於正天下之撰述粹然一返於¶
　　　醇所謂¶
　上行下效騐如影響者也况乎八旗人士風尚原淳又¶
　　　加以¶
　聖朝之教育故能以篤實之心研乎學問以雄直之氣¶
　　　發為文章雖所造深淺不同而均不博講壇虚偽¶
　　　之名不涉詩社浮華之習凡所著述具有古人之¶
　　　典型雖天性敦樸不屑屑與文士争名而子孫藏¶
<pb:KR2m0053_WYG_134-3a>¶
　　於家刋刻行於世傳寫於親戚朋友之手者班班¶
　　具在可以指名而數也舊志規仿前史立有文苑¶
　　儒林二傳然紀載寥寥較以今日之見聞殊多疎¶
　　畧且分𨽻不根於¶
　國史甄别未禀於¶
睿裁率爾區分未足傳信又從輿記之例立藝文一門¶
　　篇章寥寥挂一漏萬尤未足盡其所長均難依據¶
　　今以四庫所著録存目為主而益以通行之刋本¶
<pb:KR2m0053_WYG_134-3b>¶
　　與諸家之蔵本以經史子集分𨽻每書各敘其大¶
　　凡用崇文總目例(案書目觧題始於劉歆之七畧/然其書不傳今據古書之存者)¶
　　(言/之)撰人已入人物志者註見人物志或人物志所¶
　　未載者則詳敘仕履因書以存其人用新唐書藝¶
　　文志例至其孰為儒林孰為文苑孰為道學原書¶
　　具在讀者自有定評今不復臆為分别以杜門户¶
　　之漸焉¶
　藝文志(經部/)　(史部/)　(子部/)　(集部/)¶
<pb:KR2m0053_WYG_134-4a>¶
　　經部¶
繙繹五經五十八卷四書二十九卷(武英殿官本/)¶
　　(謹案繙繹五經四書清文鑑三合切音清文鑑諸/書均由館臣纂輯進呈)¶
(御覽斷自辦之總裁纂修銜名年逺雖無可考然要皆/睿裁其原)¶
　　(八旗精繙繹者所成與别館官書叅用滿漢人員/者有别故今並列之八旗藝文志中)¶
　　乾隆二十年初¶
欽定繙繹四書續繙繹易書詩三經續又繙繹春秋禮¶
　　記二經至乾隆四十七年而聖賢典籍釋以¶
<pb:KR2m0053_WYG_134-4b>¶
　國書者燦然備焉案鄭樵通志七音畧曰宣尼之書¶
　　自中國而東則朝鮮西則凉夏南則交趾北則朔¶
　　易皆吾故封也故封之外其書不通何瞿曇之書¶
　　能入諸夏而宣尼之書不能至跋提河聲音之道¶
　　有障礙耳其説良是然文字之聲音越數郡而或¶
　　不同文字之義理則縱而引之千古上下無所異¶
　　横而推之四海内外無所異茍能宣其意㫖通以¶
　　語言自有契若符節者又何聲音之能障礙乎哉¶
<pb:KR2m0053_WYG_134-5a>¶
　　　考隋書載魏氏遷洛未達華語孝文帝命侯伏侯¶
　　　可悉以其言譯孝經之㫖教於國人謂之國語孝¶
　　　經經籍志載其書作一卷是古人已有行之者特¶
　　　其學其識均未窺六藝之閫奥故所能譯者僅文¶
　　　句淺顯之孝經而諸經則未之及耳我¶
　　國家肇興東土剏作十二字頭貫以切音復¶
御定清文鑑聨字成語括一切義精㣲巧妙實小學家所¶
　　　未有故六書之形聲訓詁皆可比類以通之而¶
<pb:KR2m0053_WYG_134-5b>¶
列聖以來表章經學天下從風莫不研究㣲言講求古義¶
　　　尤非前代之所及故先譯四書示初學之津梁至¶
　　　於五經易則畧象數之迹示其吉凶書則疏詰屈¶
　　　之詞歸於顯易詩則曲摹其詠嘆而句外之寄託¶
　　　可思春秋則細核其異同而一字之勸懲畢見禮¶
　　　記則名物度數考訂必詳精理名言推求必當尤¶
　　　足破講家之聚訟盖先儒之詁經多株守其文故¶
　　　拘泥而鮮通此編之詁經則疏通其意故明白而¶
<pb:KR2m0053_WYG_134-6a>¶
　　無誤不立箋傳之名不用註疏之體而脣吻輕重¶
　　之間自然契刪述之㣲㫖厥有由矣學者守是一¶
　　編或因經義以通¶
　國書而同文之¶
聖化被於四方或因¶
　國書以通經義而明道之遺編彰於萬世其有禆於¶
　　文教均為至大雖堯帝之文章尼山之刪定又何¶
　　以加於兹哉¶
<pb:KR2m0053_WYG_134-6b>¶
合訂刪補大易集義粹言八十卷¶
　　納喇性徳編相傳謂其稿本出陸元輔性徳殁後¶
　　徐乾學刻入九經觧始署性徳之名莫之詳也性¶
　　徳原作成徳滿洲正黄旗人康熙丙辰進士官至¶
　乾清門侍衛是書乃取宋陳友文大易集義方聞一¶
　　大易粹言(案此書原本誤/作曽穜今考正)二書而合輯之友文書¶
　　本六十四卷所集諸儒之説凡十八家又失姓名¶
　　兩家聞一書本七十卷所集諸儒之説凡七家以¶
<pb:KR2m0053_WYG_134-7a>¶
　　二書校除重複外集義視粹言實多得十一家惟粹言¶
　　有繫辭説卦序卦雜卦而集義止於上下經故所¶
　　引未能賅備性徳因於十一家書中擇其論繫辭¶
　　諸傳者以補其闕與粹言合為一編又刪其繁蕪¶
　　勒成此本今粹言尚有傳本已著於録集義流播¶
　　較稀尚藉此以見梗槩其中理數兼陳不主一説¶
　　宋儒㣲義實已畧備於斯李衡刪房審權之書俞¶
　　炎鈔李心傳之説並以取精擷要有勝原編此書¶
<pb:KR2m0053_WYG_134-7b>¶
　　之作其功亦約畧相亞矣¶
陳氏禮記集説補正三十八卷¶
　　納喇性徳撰是編因陳澔禮記集説疎舛太甚乃¶
　　為條析而辨之凡澔所遺者謂之補澔所悞者謂¶
　　之正皆先列經文次列澔説而援引考証以著其¶
　　失其無所補正者則經文與澔説並不載焉頗採¶
　　宋元明人之論於鄭註孔疏亦時立異同大抵考¶
　　訓詁名物者十之三四辨義理是非者十之六七¶
<pb:KR2m0053_WYG_134-8a>¶
　　以澔註多主義理故隨文駁詰者亦多也凡澔之¶
　　説皆一一溯其本自何人頗為詳核而愛博嗜竒¶
　　亦往往泛採異説如曲禮席間函丈澔以兩席併¶
　　中間為一丈性徳引文王世子席之制三尺三寸¶
　　三分寸之一駁之是也而又引王肅本文作杖謂¶
　　可容執杖以指揮則更謬於集説矣月令羣鳥養¶
　　羞性徳既云集説未為不是而又引夏小正丹鳥¶
　　羞白鳥及項安世人以鳥為羞之説云足廣異聞¶
<pb:KR2m0053_WYG_134-8b>¶
　　則明知集説之不誤而强綴此二條矣曾子問魯¶
　　昭公慈母一條既用鄭註孔疏以補澔註又引陸¶
　　佃之謬觧蔓延於集説之外是正陸氏非正集説¶
　　矣凡斯之類皆徵引繁富愛不能割之故然綜核¶
　　衆論原委分明凡所指摘切中者十之八九即其¶
　　據理推求者如曲禮狠毋求勝分毋求多澔註稱¶
　　况求勝者未必能勝求多者未必能多性徳則謂¶
　　此乃不忮不求懲忿窒慾之事陳氏所云不免計¶
<pb:KR2m0053_WYG_134-9a>¶
　　較得失若是則可以必勝可以必多將不難於為¶
　　之矣是雖立澔於旁恐亦無以復應也然則讀澔¶
　　註者又何可廢是編與¶
黄鐘通韻二卷¶
　　都四徳撰都四徳滿洲鑲紅旗人是書凡十篇日¶
　　律度量衡第一五音位次第二六律第三七均第¶
　　四五音六律相生第五律吕名義第六律本第七¶
　　循環為宫第八聲字第九律數第十末又附以琴¶
<pb:KR2m0053_WYG_134-9b>¶
　　圖共為上下二卷多本蔡元定律吕新書而附益¶
　　以己意如聲字一篇於¶
　國書十二字頭獨取第一第二第四第五第十二章¶
　　之字而其餘皆不之及而五章中又雜取第四章¶
　　之□(安/)□(恩/)二字以配宫第五章之□(昂/)□(鞥/)二¶
　　字以配商第一章之□(阿/)□(額/)二字以配角第十¶
　　章之□(敖/)□(歐/)二字以配徵第二章之□(愛平/聲)□¶
　　(額依/)二字以配羽以上十字分之配十干又取首¶
<pb:KR2m0053_WYG_134-10a>¶
　　章之□(依/)□(烏/)兩字共為十二字分配十二律作¶
　　為横直方圓之圖且謂人之言語聲音止此數字¶
　　殊不知我¶
　國家十二字頭整齊肅括無音不備無韻不該非可¶
　　偏舉其五字頭以為分配也據其所論盖以此五¶
　　章可用漢字對音其餘七章雙聲疊韻為漢文所¶
　　無故不用耳然¶
　國書有二合三合切音之不同推其原本則自首句¶
<pb:KR2m0053_WYG_134-10b>¶
　　六字而外其餘何一非雙聲疊韻而謂止於七章¶
　　而已乎今以漢文字有無為¶
　國音之區别漢文之有者則取配五音十二律而漢¶
　　文所無者概置弗論是未究¶
　國書制作之本也且字頭十二雖曰平列其實十一¶
　　章皆以第一章為綱領而第一章又以第一句為¶
　　綱領觀¶
　國語中並無以他字加於□(阿/)□(額/)□(依/)□(鄂/)□(烏/)¶
<pb:KR2m0053_WYG_134-11a>¶
　　之上者其偶遇此音亦以他字代之盖此數字總¶
　　貫十二章如臣之有君子之有母其體統實為最¶
　　尊不宜與衆音並列又所列□(阿/)□(愛平/聲)□(安/)□¶
　　(昂/)□(敖/)等字反居□(額/)□(額依/)□(恩/)□(鞥/)□(歐/)等¶
　　字之下亦多未安伏稽¶
欽定國書新語即以□(阿/)為陽以□(額/)為隂以此可見¶
　　□(阿/)之類皆陽位也□(額/)之類皆隂位也隂不可¶
　　以先陽乃¶
<pb:KR2m0053_WYG_134-11b>¶
　國書之義例不可以隨章布列矣至其以五章字頭¶
　　統詩韻三十部雖亦近似然限以前所拈之數字¶
　　亦不足以盡清文之藴惟所論清字切音之法皆¶
　　中窾要為有益於學者耳¶
御製清文鑑三十二卷補編四卷總綱八卷補總綱二¶
　　卷¶
　　乾隆三十六年奉¶
勅撰我¶
<pb:KR2m0053_WYG_134-12a>¶
　　國家發祥長白實金源之舊疆金史章宗本紀載明¶
　　　昌五年以葉魯谷神始制國字詔依倉頡立廟例¶
　　　祀於上京又選舉志稱進士科以䇿論試國人用¶
　　　國字為程文陶宗儀書史㑹要則稱金太祖命完¶
　　　顔希尹撰國字其後熙宗亦製字並行希尹所製¶
　　　謂之大字熙宗所製謂之小字其字波磔繁宻頗¶
　　　類籀文當時必有字書今已無考惟趙崡石墨鐫¶
　　　華所載天㑹十二年都統經畧郎君行記一篇僅¶
<pb:KR2m0053_WYG_134-12b>¶
　　　存其形製而已盖有元一統之後其法漸不傳也¶
　　　我¶
太祖髙皇帝肇建丕基¶
命巴克什額爾徳尼以䝉古字聫綴¶
　　國語成句尚未别為書體¶
太宗文皇帝始¶
命巴克什庫爾纒剏造¶
　　國書以十二字頭貫一切音因音而立字合字而成¶
<pb:KR2m0053_WYG_134-13a>¶
　　　語今内閣所貯舊籍(今謂之/老檔)即其初體厥後増加¶
　　　圈㸃音義益詳亦如籀變小篆𨽻變八分踵事而¶
　　　増以日趍於精宻我¶
聖祖仁皇帝慮口傳筆授或有異同乃¶
命别類分門一一排纂勒為清文鑑一書以昭法守惟未¶
　　　及音譯其文¶
　皇上復¶
　指授館臣詳加増定為部三十有五子目二百九十有¶
<pb:KR2m0053_WYG_134-13b>¶
　　　二毎條皆左為¶
　　國書右為漢語¶
　　國書之左譯以漢音用三合切韻漢書之右譯以¶
　　國書惟取對音以¶
　　國書之聲多漢字所無故三合以取之漢字之聲則¶
　　國書所具故惟用直音也至於¶
　欽定新語一一載入尤為詳備盖字者孳也許愼説文¶
　　　九千餘字楊雄方言已増至一萬一千九百餘字¶
<pb:KR2m0053_WYG_134-14a>¶
　　陸法言切韻一萬二千五十六字陳彭年等重修¶
　　廣韻已増至二萬六千一百九十四字吕忱字林¶
　　　丁度集韻以下更莫能殫記是由名物日繁記載¶
　　　遂不能不備¶
　聖人制作亦因乎勢之自然為事之當然而已伏而讀¶
　　　之因漢文可以通¶
　　國書因¶
　　國書可以通漢文形聲訓詁無所不具亦可云包羅¶
<pb:KR2m0053_WYG_134-14b>¶
　　　巨細辨别精㣲者矣書中體例兼列字體字音宜¶
　　　入訓詁類中然譯語得音駢音為字與訓詁之但¶
　　　觧音以義者不同故仍列諸字書類焉¶
　御定滿洲䝉古漢字三合切音清文鑑三十三卷¶
　　　乾隆四十四年奉¶
　勅撰初¶
聖祖仁皇帝勅撰清文鑑¶
　皇上既¶
<pb:KR2m0053_WYG_134-15a>¶
命補注漢字各具翻切釋文嗣以蒙古字尚未備列因¶
再命詳加考校續定是編以¶
　國書為主而貫通於䝉古書漢書每¶
　國書一句必兼列蒙古語一句漢語一句以明其義¶
　　又以䝉古字漢字各對¶
　國語之音以定其聲漢字之音不具則三合以取之¶
　　䝉古字之音不具則分各種讀法寫法收法以取¶
　　之經緯貫穿至精宻而至明顯循文伏讀無不一¶
<pb:KR2m0053_WYG_134-15b>¶
　　覽了然考遼史太祖本紀稱神冊五年始製契丹¶
　　大事天贊三年詔礲闢遏可汗故碑以契丹突厥¶
　　漢字紀其功云云然則三體互通使彼此共喻實¶
　　本古義許慎作説文小篆之下兼列籀文古文以¶
　　互證其字揚雄作方言每一語一物亦具載某地¶
　　謂之某以互證其語則三體彚為一編使彼此相¶
　　釋亦因古例用達書名於四方雖成周大同之盛¶
　　亦無以踰於斯矣¶
<pb:KR2m0053_WYG_134-16a>¶
篆字彚十二卷¶
　　佟世男編世男滿洲鑲黄旗人康熙中官知縣其¶
　　書本梅膺祚字彚各繫以篆文篆文所無之字則¶
　　依楷書字畫以意造之不可以為典據也¶
　　史部¶
欽定遼金元三史國語觧四十六卷¶
　　乾隆四十六年奉¶
勅撰考譯語對音自古已然公羊傳所稱地物從中國¶
<pb:KR2m0053_WYG_134-16b>¶
　　邑人名從主人是也譯語兼釋其名義亦自古已¶
　　然左傳所稱楚人謂乳穀謂虎於菟榖梁傳所稱¶
　　吳謂善伊謂稻緩號從中國名從主人是也間有¶
　　音同字異者如天竺之為捐篤身毒印度烏桓之¶
　　為烏丸正如中國文字偶然假借如歐陽漢碑作¶
　　歐羊包胥戰國䇿作勃蘇耳初非以字之美惡分¶
　　别愛憎也自魏書改柔然為蠕蠕比諸蠕動已屬¶
　　不經唐書謂回紇改稱回鶻取輕健如鶻之意更¶
<pb:KR2m0053_WYG_134-17a>¶
　　為附㑹至宋人武備不修鄰敵交侮力不能報乃¶
　　區區修隙於文字之間又不通譯語竟以中國之¶
　　言求外邦之義如趙元昊自稱兀卒轉為吾祖遂¶
　　謂吾祖為我翁蕭鷓巴本屬蕃名乃以與曽淳甫¶
　　作對以鷓巴鶉脯為惡謔積習相沿不一而足元¶
　　托克托等修宋遼金三史多襲舊文不加刋正考¶
　　其編輯成書已當元末是時如台哈布哈號為文¶
　　士今所傳納新(案納新原本誤/作廼賢今改正)金臺集首有所題¶
<pb:KR2m0053_WYG_134-17b>¶
　　篆字亦自署曰泰不華居然訛異盖舊俗已漓併¶
　　色目諸人亦不甚通其國語宜諸史之訛謬百出¶
　　矣迨及明初宋濓等纂修元史以八月告成事迹¶
　　挂漏尚難殫數前代譯語更非所諳三史所附國¶
　　語觧顛舛支離如出一轍固其宜也我¶
皇上聖明天縱邁古涵今洞悉諸國之文灼見舊編之¶
　　誤¶
特命館臣詳加釐定併一一¶
<pb:KR2m0053_WYG_134-18a>¶
親加指示務得其真以索倫語正遼史凡十卷首君名¶
　　附以后妃皇子公主次宫衛附以軍名次部族附¶
　　以屬國次地理次職官次人名次名物共七門以¶
　　滿洲語正金史凡十二卷首君名附以后妃皇子¶
　　次部族次地理次職官附以軍名次姓氏次人名¶
　　附以名物共六門以蒙古語正元史凡二十四卷¶
　　首帝名附以后妃皇子公主次宫衛附以軍名次¶
　　部族附以國名次地理次職官次人名次名物共¶
<pb:KR2m0053_WYG_134-18b>¶
　　七門各一一著其名義詳其字音字音為漢文所¶
　　無者則兩合三合以取之分晰㣲茫窮極要窅即¶
　　不諳繙譯之人繹訓釋之明悟語聲之轉亦覺釐¶
　　然有當於心而恍然於舊史之誤也盖自¶
欽定三合切音清文鑑出而¶
　國語之精奥明至此書出而前史之異同得失亦明¶
　　不但宋明二史可據此以刋其訛即四庫之書凡¶
　　人名地名官名物名涉於三朝者均得援以改正¶
<pb:KR2m0053_WYG_134-19a>¶
　　使音訓皆得其真¶
聖朝考文之典洵超軼乎萬禩矣¶
尚史一百七卷¶
　　李鍇撰鍇鑲白旗漢軍卷首自署曰襄平考襄平¶
　　為漢遼東郡治今為¶
　盛京遼陽州地盖其祖籍也康熙中鄒平馬驌作繹¶
　　史採摭百家襍説上起鴻荒下迄秦代仿袁樞紀¶
　　事本末之體各立標題以類編次凡所徵引悉録¶
<pb:KR2m0053_WYG_134-19b>¶
　　原文雖若不相屬而實有端緒鍇是編以驌書為¶
　　藁本而離析其文為之翦裁連絡改為紀傳之體¶
　　作世系圖一卷本紀六卷世家十五卷列傳五十¶
　　八卷繫傳六卷表六卷志十四卷序傳一卷仍於¶
　　每段之下各註所出書名其遺文瑣事不入正文¶
　　者則以類附註於句下盖體例準諸史記而排纂¶
　　之法則仿路史而小變之自序謂始事於雍正庚¶
　　戌卒業於乾隆乙丑閲十六載而後就其用力頗¶
<pb:KR2m0053_WYG_134-20a>¶
　　勤考古來漁獵百家勒為一史實始於司馬遷今¶
　　觀史記諸篇其出遷自撰者率經緯分明疎宻得¶
　　當操縱變化惟意所如而其雜採諸書以成文者¶
　　非惟事迹異同時相牴牾亦往往㸃竄補綴不能¶
　　隱斧鑿之痕知鎔鑄衆説之難也且排比鱗次一¶
　　用舊文體如詩家之集句求其翦裁諸説使聫貫¶
　　如出一手比吕東萊之讀詩記尤難之又難今觀¶
　　其書於殘膏賸馥掇拾成文時露輳合之迹者固¶
<pb:KR2m0053_WYG_134-20b>¶
　　在所不免而聫絡融貫位置天然如百衲之琴不¶
　　乖音律如千狐之腋不露裁縫者亦往往而有不¶
　　可謂非因難見巧為史家特出之創格存之亦足¶
　　備一體也若晉逸民傳中列杜蕢狼瞫鉏麑提彌¶
　　明靈輒逆臣傳中列趙穿而不列趙盾亂臣傳中¶
　　列郤芮吕飴甥嬖臣傳中列頭湏魯列女傳中列¶
　　施氏婦予奪多所未允又諸國公子皆别立傳而¶
　　魯宋蔡曹莒邾六國則襍列諸臣中叛臣傳中如¶
<pb:KR2m0053_WYG_134-21a>¶
　　巫狐庸叛楚入吳吳楚兩見公山不狃叛魯入吳¶
　　吳魯兩見己為重出而屈巫見於楚不見於晉苗¶
　　賁皇見於晉不見於楚又復自亂其例如斯之類¶
　　不一而足均不能不謂之瑕類然史漢且不免駁¶
　　文司馬光作資治通鑑亦稱其中牴牾不能自保¶
　　固亦不能獨為鍇咎矣¶
治河奏績書四卷附河防述言一卷¶
　　靳輔撰輔已有傳是書卷一為川澤考漕運考河¶
<pb:KR2m0053_WYG_134-21b>¶
　　決考河道考卷二為職官考堤河考及修防汛地¶
　　埽規河夫額數閘壩修規舡料工值皆附焉卷三¶
　　為輔所上章疏及部議卷四為各河疏濬事宜及¶
　　施工緩急先後之處其川澤考所載於黄河自龍¶
　　門以下至淮徐注海凡分滙各流悉考古証今頗¶
　　為詳盡於注河各水及河所瀦蓄各水亦縷陳最¶
　　悉其漕運考亦然河道考於臨河要地及距河逺¶
　　近分條序載較志乘加詳至於堤工修築事宜則¶
<pb:KR2m0053_WYG_134-22a>¶
　　　皆輔所親騐立為條制者矣輔自康熙十六年至¶
　　　三十一年凡三膺總河之任故疏議獨多其專以¶
　　　治上河為治下河之䇿雖據一時所見與後來形¶
　　　勢稍疎然所載修築事宜亦尚有足資採擇者與¶
　　　張伯行居濟一得均尚非紙上之空談也又河防¶
　　　述言一卷為張靄生所撰皆追述其友陳潢之論¶
　　　故曰述言潢字天一號省齋錢塘人為輔之幕客¶
　　　輔治河多資其經畫康熙甲子¶
<pb:KR2m0053_WYG_134-22b>¶
聖駕南巡輔以潢功上聞¶
特賜叅贊河務按察司僉事銜其書凡十二篇一曰河性¶
　　　主於順而利𨗳之二曰審勢謂凡有所患當推其¶
　　　致患之所以然三曰估計謂省工省料其壊必速¶
　　　所費較所省為更大四曰任人主於愼選擇明賞¶
　　　罰而歸本於正己以率屬五曰源流謂河水本清¶
　　　其淤漲皆由挾中國之水六曰隄防主潘季馴以¶
　　　堤束水以水刷沙之説而尤以減水壩為要務七¶
<pb:KR2m0053_WYG_134-23a>¶
　　曰疏濬主於潰决之處先固其兩旁不使日擴乃¶
　　修復故道而借引河以注之八曰工料工主於覈¶
　　實料主於豫備九曰因革言今昔形勢之不同十¶
　　曰善守謂黄河無一勞永逸之䇿在時時謹小慎¶
　　微而歸重於河員之久任十一曰雜誌述治河之¶
　　委曲十二曰辨惑則駁當時之異議也其言往往¶
　　中理與靳輔書足相發明今錄附輔書之末以資¶
　　參考書前冠以黄河全圖乃靄生所自作雖不及¶
<pb:KR2m0053_WYG_134-23b>¶
欽定河源紀畧之明確而逺勝篤什等之所記又靳輔¶
　　奏疏一篇雖專為潢而發然頗足見當日治河之¶
　　始末今亦併存之焉¶
撫豫宣化録四卷¶
　　田文鏡撰文鏡正黄旗漢軍官至河東總督諡端¶
　　肅是編乃文鏡官河南巡撫時奏疏一卷條奏一¶
　　卷文移一卷告示一卷内文移又分一子卷均始¶
　　於雍正二年七月迄五年九月惟告示迄於五年¶
<pb:KR2m0053_WYG_134-24a>¶
　　正月前有河南布政司費金按察使彭惟新分守¶
　　開歸河道楊夢炎河務兵備道祝兆鵬分守河北¶
　　兵備道朱藻分巡南汝光道孫蘭芬㑹請刋刻詳¶
　　文一道及文鏡批詞¶
平閩記十三卷¶
　　楊捷撰㨗鑲黄旗漢軍官至昭武將軍江南提督¶
　　是編皆其康熙十七年征剿鄭成功時奏疏及箋¶
　　啟文牌檄告示諸藁馮溥王廣心序葉暎榴跋皆¶
<pb:KR2m0053_WYG_134-24b>¶
　　稱平閩紀事前有張玉書序則又稱平閩記蓋初¶
　　名紀事復改今名也¶
文襄奏疏八卷¶
　　靳輔撰是編皆前後治河奏疏其子治豫彚刋之¶
　　輔自安徽巡撫擢授河道總督時值河患方棘洪¶
　　流逆溢髙堰横潰合淮水而東注故道反湮輔疏¶
　　言河水挾沙而行易於壅閼惟賴清水助刷始能¶
　　無滯當審其全局徹首尾而合治之不可漫為施¶
<pb:KR2m0053_WYG_134-25a>¶
　　　工使東築西决終歸無益因條具八事入告¶
聖祖仁皇帝悉俞其請於是疏濬運河及清口以至海口¶
　　　河道又開白洋清河以東引水河而黄流始暢開¶
　　　清口瀾汛淺諸引河而淮水始出敵黄築河崖遥¶
　　　堤縷堤修髙堰堵翟壩置減水六壩而宣洩咸有¶
　　　所恃至開中河皂河諸役尤其設施之大者其持¶
　　　論以築堤崖疏下流塞决口有先後而無緩急數¶
　　　語為綱領故在事十年具著成績諸疏並在集中¶
<pb:KR2m0053_WYG_134-25b>¶
　　　無不指陳原委言之鑿鑿至今論治河者猶稱輔¶
　　　焉末附輔官巡撫時奏疏三篇其極論騷擾驛站¶
　　　亦具見風力云¶
　使琉球記一卷¶
　　　張學禮撰學禮鑲藍旗漢軍官至廣西道監察御¶
　　　史是編乃康熙元年學禮以兵科副理事官與行¶
　　　人司行人王垓奉使¶
冊封琉球國王時所記前敘請封遣使始末及往來道路¶
<pb:KR2m0053_WYG_134-26a>¶
　　之險後為中山紀畧則載其土風也是時琉球國¶
　　王尚質繳故明勅印舉國内附故學禮等有是役¶
　　蓋¶
　國家遣使東瀛此為始事云¶
行水金鑑一百七十五卷¶
　　傅澤洪撰澤洪鑲紅旗漢軍官至分巡淮揚道按¶
　　察司副使是書成於雍正乙巳全祖望作鄭元慶¶
　　墓誌以為出元慶之手疑其客遊澤洪之幕或預¶
<pb:KR2m0053_WYG_134-26b>¶
　　編摹然别無顯證未之詳也敘水道者禹貢以下¶
　　司馬遷作河渠書班固作溝洫志皆全史之一篇¶
　　其自為一書者則剏始於水經然標舉源流疏證¶
　　支派而已未及於疏濬隄防之事也單鍔沙克什¶
　　王喜所撰始詳言治水之法有明以後著作漸繁¶
　　亦大抵偏舉一隅專言一水其綜括古今臚陳利¶
　　病統前代以至¶
　國朝四瀆分合運道沿革之故彚輯以成一編者則¶
<pb:KR2m0053_WYG_134-27a>¶
　　　莫若是書之最詳卷首冠以諸圗次河水六十卷¶
　　　次淮水十卷次漢水江水十卷次濟水五卷次運¶
　　　河水七十卷次兩河總説八卷次官司夫役漕運¶
　　　漕規凡十二卷其例皆摘錄諸書原文而以時代¶
　　　類次俾各條互相證明首尾貫串其有原文所未¶
　　　備者亦間以己意考核附注其下上下數千年間¶
　　　地形之變遷人事之得失絲牽繩貫始末犁然至¶
　　　我¶
<pb:KR2m0053_WYG_134-27b>¶
　　國家敷土翕河百川受職仰䝉¶
聖祖仁皇帝翠華親莅指授機宜¶
睿算周詳永昭順軌實足垂法於萬年澤洪於康熙六十¶
　　　一年以前所奉¶
諭㫖皆恭錄於編以昭¶
謨訓尤為疏瀹之指南談水道者觀此一編宏綱巨目亦¶
　　　見其大凡矣¶
　七星巖志十六卷¶
<pb:KR2m0053_WYG_134-28a>¶
　　韓作棟撰作棟鑲藍旗漢軍順治中官分巡肇髙¶
　　㢘羅道按察司僉事七星巖在肇慶府髙要縣城¶
　　北一名崧臺一名定山故此書又名定山石室志¶
　　也志本明王泮所撰作棟因而重修吳綺又為之¶
　　潤色然有闗考核者寥寥無多如石刻門於唐李¶
　　邕石堂記後乾道己丑秋一條以後人題名之年¶
　　月誤為摹石之年月又載元符改元端午日眉山¶
　　蘇軾挈家來遊不思元符元年蘇軾正在儋州安¶
<pb:KR2m0053_WYG_134-28b>¶
　　得有挈家至七星巖之事此盖據曹學佺名勝志¶
　　所載而不知為傳訛之文也¶
鷄足山志十卷¶
　　范承勲撰承勲鑲黄旗漢軍大學士文程之子浙¶
　　閩總督承謨之弟官至雲貴總督鷄足山在雲南¶
　　賓川州東一百里一頂三支儼如鷄距在蒼山洱¶
　　海之間相傳為迦葉尊者入定處佛寺最多故志¶
　　山者多述佛門之事是編乃康熙三十一年承勲¶
<pb:KR2m0053_WYG_134-29a>¶
　　　因舊本増修分圗記考証星野形勢山水寺院人¶
　　　物靈跡物産藝文凡十門而以迦葉像讃冠於卷¶
　　　端焉¶
　在園雜志四卷¶
　　　劉廷璣撰廷璣鑲紅旗漢軍由廕生官至江西按¶
　　　察使後降補分巡淮徐道是編雜記見聞亦間有¶
　　　考證頗好譽已詩似張表臣珊瑚鉤詩話四卷録¶
　　　乩仙詩至十五六頁亦太近夷堅諸志所記邉大¶
<pb:KR2m0053_WYG_134-29b>¶
　　　綬伐李自成祖墓事甚詳然與大綬自序不甚合¶
　　　疑傳聞異詞也¶
　異域録一卷¶
　　　圖理琛撰圗理琛姓阿顔覺羅氏先世葉赫人由¶
　　　考取内閣中書官至兵部職方司郎中是編乃康¶
　　　熙五十一年五月圗理琛以原任内閣侍讀奉¶
命出師土爾扈特由喀爾喀越俄羅斯國至其地五十四¶
　　　年三月回京師復¶
<pb:KR2m0053_WYG_134-30a>¶
命因述其道路山川民風物産以及應對禮儀恭呈¶
御覽冠以輿圗次隨日記載見聞其體例畧如宋人行記¶
　　　但宋人行記以月日為綱而地理附見此則以地¶
　　　理為綱而月日附見所厯俄羅斯境曰楚庫柏興¶
　　　曰烏的柏興曰柏海爾湖曰尼爾庫城曰昻噶拉¶
　　　河曰伊聶謝柏興曰麻科斯科曰掲的河曰那里¶
　　　木柏興曰蘇爾呼忒柏興曰薩瑪爾斯科曰狄木¶
　　　演斯科曰托波爾曰鴉班沁曰費耶爾和土爾斯¶
<pb:KR2m0053_WYG_134-30b>¶
　　　科城曰費耶爾和土爾斯科佛落克顔嶺曰索里¶
　　　喀穆斯科曰改果羅多曰黒林諾付曰喀山曰西¶
　　　穆必爾斯科曰薩拉托付曰嗒喇斯科曰托穆斯¶
　　　科曰伊里木城皆其大聚落也其地為自古輿記¶
　　　所不載亦自古使節所未經如史記述匈奴北海¶
　　　頗作疑詞故儒者類言無北海今據圗理琛所記¶
　　　知伊聶謝柏興距北海大洋一月程又唐書稱薛¶
　　　延陀夜不甚暗猶可博奕僅得之於傳聞圗理琛¶
<pb:KR2m0053_WYG_134-31a>¶
　　　以五月至其地知夏至前後確有是事皆我¶
聖祖仁皇帝徳化覃敷¶
威稜震曡故軺車所至莫不具驛傳供芻糒涉越三四萬¶
　　　里如行閨闥故得以從容游覽見所未見聞所未¶
　　　聞纂述成編以補亘古黄圗所未悉今備錄其文¶
　　　使天下萬世知¶
聖化彌綸迥出於章亥所步之外且所記俄羅斯土爾扈¶
　　　特畏懐恭順之忱尤足見¶
<pb:KR2m0053_WYG_134-31b>¶
堯天丕冒砥屬無垠凡在方趾圎顱無不鱗集仰流效誠¶
　　　恐後為三五以來所未有今土爾扈特已全部内¶
　　　附而所記俄羅斯南路十四國乾隆乙亥以後又¶
　　　以盡入版圗併以見¶
武烈¶
文謨顯承啟佑所由拓億禩之丕基者非偶然也¶
　欽定武英殿聚珍板程式一卷¶
　　　乾隆四十一年户部侍郎金簡恭撰進¶
<pb:KR2m0053_WYG_134-32a>¶
　呈初乾隆三十八年¶
詔纂修四庫全書復¶
命擇其繕本校正剞劂以嘉恵藝林金簡實司其事因¶
　　棗棃繁重乃¶
　奏請以活字排印力省功多得¶
㫖俞允併¶
錫以嘉名紀以¶
睿藻行之三載印本衣被於天下金簡因述其程式以¶
<pb:KR2m0053_WYG_134-32b>¶
　　為此書考沈括夢溪筆談稱慶歴中有布衣畢昇¶
　　始為活板其法用膠泥刻字薄如錢脣每字為一¶
　　印火燒令堅先設一鐵板其上以松脂蠟和紙灰¶
　　之類冒之欲印則以一鐵範置鐵板上乃密布字¶
　　印滿鐵範為一板持就火煬之藥稍鎔以一平板¶
　　按其面則字平如砥若止印二三本未為簡易若¶
　　印數十百本則極為神速云云活字之法斯其權¶
　　輿然泥字既不精整又易破碎松脂諸物亦繁重¶
<pb:KR2m0053_WYG_134-33a>¶
　　周章故王楨農書所載活字之法易以木板其貯¶
　　字之盤則設以轉輪較為徑㨗而亦未詳備至陸¶
　　深金臺紀聞所云鉛字之法則質柔易損更為費¶
　　日損工矣是編參酌舊制而變通以新意首載諸¶
　　臣奏議次載取材雕字之次第以及庋置排類之¶
　　法凡為圖十有六為説十有九皆一一得諸試騐¶
　　故一一可見諸施行乃知前明無錫人以活字印¶
　　太平御覽自隆慶元年至五年僅得十之一二者¶
<pb:KR2m0053_WYG_134-33b>¶
　　(案事見黄正色/太平御覽序)由於不得其法此亦足見¶
聖朝制器利用事事皆超前代也¶
　　子部¶
潛索録四卷¶
　　范宏禧撰宏禧鑲黄旗漢軍大學士文程曽孫也¶
　　幼以苦學致嬴疾遂不求仕進惟躭玩宋儒之書¶
　　是編多推尋易理皆其病中所劄記歿後其子建¶
　　幟為刋板前有乾隆壬申孫嘉淦序其學即數以¶
<pb:KR2m0053_WYG_134-34a>¶
　　求理宗派在邵陳程朱之間¶
文廟從祀先賢先儒考一卷¶
　　郎廷極撰廷極鑲黄旗漢軍此本題曰廣寜其原¶
　　籍也官至江西總督是編歴考從祀先賢先儒名¶
　　字之同異如辨顔幸之作辛而不知通典之作柳¶
　　咸淳臨安志之作韋辨南宫适之作韜而不知一¶
　　作縚一作括辨司馬耕之作黎耕而不知一作子¶
　　耕未免考訂之疎惟所辨文翁之圖較家語多五¶
<pb:KR2m0053_WYG_134-34b>¶
　　人家語較文翁之圖多九人及正殿配享東西兩¶
　　廡位數引据頗為典核¶
繪事備考八卷¶
　　王毓賢撰毓賢鑲紅旗漢軍官至湖廣按察使陳¶
　　鼎留溪外傳記獄吏汪金章事稱毓賢勤於吏治¶
　　案無留牘則其人本以吏才見然是編即康熙辛¶
　　未官按察使時所作乃又能留心於賞鑒第一卷¶
　　為總論皆撮録諸家畫法二卷至八卷則取古來¶
<pb:KR2m0053_WYG_134-35a>¶
　　畫家姓名事跡以時代分序自軒轅至隋共為一¶
　　卷遼金元共為一卷唐五代南宋明俱各為一卷¶
　　惟北宋家數繁多析為三子卷故總目雖分八卷¶
　　其實乃十卷也其例每人各立小傳而以諸書所¶
　　載傳世名蹟附於其人之後大扺以張彦逺歴代¶
　　名畫記夏文彦圖繪寳鑑為藍本増廣其所未備¶
　　蒐輯頗為詳贍其中如穆天子傳封膜晝於河水¶
　　之陽郭璞注明云膜晝人名張彦逺誤以晝字作¶
<pb:KR2m0053_WYG_134-35b>¶
　　畫字遂稱封膜為畫家之祖并妄造璞注以實之¶
　　毓賢乃沿襲其訛殊失於訂覈又遼常思言人品¶
　　畫品並髙附見郭若虚圖畫見聞志中諸書並佚¶
　　其名此亦闕載至於明之畫家僅據韓昻圖繪寳¶
　　鑑續編所載迄正徳而止嘉靖以後竟不為採摭¶
　　續添亦殊傷缺畧然前代如李嗣真釋彦悰劉道¶
　　醇之流往往分别品第時代混淆難於檢核是書¶
　　仿張夏二家舊例因時類叙一覽可知又芟汰繁¶
<pb:KR2m0053_WYG_134-36a>¶
　　冗易於尋討雖多用舊文固不以遞相祖述為病¶
　　矣¶
居常飲饌録一卷¶
　　曹寅撰寅鑲藍旗漢軍康熙中巡視兩淮鹽政加¶
　　通政使銜是編以前代所傳飲膳之法彚成一編¶
　　一曰宋王灼糖霜譜二三曰宋東谿遯叟粥品及¶
　　粉麵品四曰元倪瓚泉史五曰元海濱逸叟製脯¶
　　鮓法六曰明王叔承釀録七曰明釋智舷茗箋八¶
<pb:KR2m0053_WYG_134-36b>¶
　　九曰明灌畦老叟蔬香譜及製蔬品法中間糖霜¶
　　譜寅巳别刻入所輯棟亭十種其他亦頗散見於¶
　　説郛諸書云¶
勝飲編一卷¶
　　郎廷極撰是書雜採經史中以酒為喻之語彚輯¶
　　成編自序謂不飲而勝於飲故名之曰勝飲然所¶
　　録僅數十條簡畧太甚如引祭酒挈壺之類亦多¶
　　牽率¶
<pb:KR2m0053_WYG_134-37a>¶
式古堂書畫彚考六十卷¶
　　卞永譽撰永譽鑲紅旗漢軍官至刑部左侍郎王¶
　　士禎居易録云卞中丞永譽貽書畫彚考六十卷¶
　　凡詩文題跋悉載上溯魏晉下迄元明所收最為¶
　　詳博朱彜尊論畫詩亦有妙鑒誰能别苗髪一時¶
　　難得兩中丞之句盖永譽及宋犖皆精於賞鑑犖¶
　　時為江西巡撫永譽時為福建巡撫故云兩中丞¶
　　也是書書畫各三十卷先綱後目先總後分先本¶
<pb:KR2m0053_WYG_134-37b>¶
　　文而後題跋先本卷題跋而後引據他書條理秩¶
　　然且視從來著録家徵引特詳惟所載書畫不盡¶
　　屬所藏亦非盡得之目見大扺多從汪砢玉珊瑚¶
　　網張丑清河書畫舫諸家採摭裒輯故不能如寳¶
　　章待訪録以目見的聞灼然分别又所載本文如¶
　　禇遂良書陸機文賦吳通㣲書隂符經劉敞書南¶
　　華秋水篇趙孟頫書過秦論等皆與今本無大異¶
　　同而具載全篇殊為疣贅至於陸機平復帖虞世¶
<pb:KR2m0053_WYG_134-38a>¶
　　南枕卧帖其文為世所未睹者乃畧而不書至如¶
　　趙孟堅水仙圖卷珊瑚網載有二本不能無前後¶
　　錯出之疑永譽於後一條下注明其一恐出臨摹¶
　　並存以俟考其例是也而所載定武蘭亭落水本¶
　　與郁逢慶書畫題跋記所載前後題跋互有不同¶
　　所載神龍蘭亭本與鐵網珊瑚所録定武本題跋¶
　　反多重複又黄庭堅書隂長生詩卷與鐵網珊瑚¶
　　書畫舫所載參錯岐出竟有三本王詵烟江叠嶂¶
<pb:KR2m0053_WYG_134-38b>¶
　　圖蘇軾所為賦詩者竟有四本皆未能辨析真偽¶
　　又王士禎居易録所記於永譽齋中觀其所藏書¶
　　畫有司馬光資治通鑑手稿永譽云曽見一冊極¶
　　端楷為好事者分去永譽得其二三紙耳今是書¶
　　載此蹟但云史草亦不著所存頁數反不及士禎¶
　　所載之可據士禎又見所藏趙孟頫冩杜詩天育¶
　　驃騎歌上有孟頫小篆延祐四年九月既朢字是¶
　　書亦併不載均為漏畧至於雁門乃郡名茂苑即¶
<pb:KR2m0053_WYG_134-39a>¶
　　長洲地名而以為文彭文嘉之别號居節字士貞¶
　　貞字印章古篆與鼎字相類而以為居節一字士¶
　　鼎又以秋巖為吾衍之别號盖因衍書古文篆韻¶
　　後有至元丙戌秋巖記一條也不思前至元丙戌¶
　　吾衍年甫二十不應云老且其跋内之丁夘若是¶
　　宋末咸淳丁夘則正吾衍始生之時不當有自征¶
　　建昌之語今以陶九成跋核之則至元乃至正之¶
　　訛實為至正七年丙戌距吾衍之殁已三十七年¶
<pb:KR2m0053_WYG_134-39b>¶
　　其秋巖當即陳秋巖非吾衍别號也凡若此類疎¶
　　舛尤多然登載既繁引述又富足資談藝家檢閲¶
　　者無過是編固不以一二小疵累其全體之宏博¶
　　焉¶
琴譜合璧十八卷¶
　　和素撰和素姓完顔氏滿洲鑲黄旗人官至内閣¶
　　侍讀學士是編取明楊掄太古遺音譯以¶
　國書案古來譯經之法於有意義者譯其意義於無¶
<pb:KR2m0053_WYG_134-40a>¶
　　意義者則譯其音聲故諸經皆譯以華言而諸咒¶
　　則仍存梵語¶
　國書之制於語言文字則譯意義於人名地名則譯¶
　　音聲同一理也琴譜諸曲雖有意義而所重則在¶
　　於音聲楊掄所載普庵咒即據其音聲譜以指法¶
　　和素因即所載諸曲一一譜以音聲或對以單字¶
　　或切以兩合分刌㣲茫不失毫髪抑揚輕重宫羽¶
　　均調使明人舊笈轉賴此帙以永傳是亦操縵家¶
<pb:KR2m0053_WYG_134-40b>¶
　　特剏之製為古所未有者矣¶
　　集部¶
明善堂詩集¶
　　怡親王𢎞曉撰王别字秀亭又自號氷玉怡賢親¶
　　王允祥之子雍正八年十二月襲怡親王爵乾隆¶
　　四十三年四月薨諡曰僖是集分十二卷録自乾¶
　　隆三年戊午至十四年乙巳之作以一年為一卷¶
　　大都近體多而古體少明善堂者乾隆五年¶
<pb:KR2m0053_WYG_134-41a>¶
皇上所賜堂匾既額其居而遂以名其集首有慎郡王¶
　　序稱兄子氷玉少頴悟長好學不倦其言語文章¶
　　自能發揮所得彬彬乎有法度可觀云¶
花間堂詩鈔一卷紫瓊巖詩鈔三卷紫瓊巖詩鈔續刻¶
一卷¶
　　慎郡王允禧撰王於雍正八年封固山貝子尋晉¶
　　多羅貝勒十三年封多羅慎郡王乾隆二十三年¶
　　五月薨諡曰靖初集名花間堂詩鈔王自編自序¶
<pb:KR2m0053_WYG_134-41b>¶
　　合古今體詩二百六十六首花間堂者王所居西¶
　　園十二景之一其題咏俱見集中次集曰紫瓊巖¶
　　詩鈔則其幕客顧元揆所定元揆復承王命書而¶
　　刻之盖比於王士禎門人書精華録之例也鈔分¶
　　上中下三卷上卷五言古十七首七言古十九首¶
　　中卷五言律三十六首七言律四十二首下卷五¶
　　言長律二首五言絶句十六首六言絶句二首七¶
　　言絶句五十一首先是王嘗得端溪岩石寳愛特¶
<pb:KR2m0053_WYG_134-42a>¶
　　甚鐫之曰紫瓊巖既自號紫瓊遂以名是集前有¶
　　　果親王及¶
　　皇四子序後有顧元揆跋其詩多與花間堂複出者¶
　　　盖元揆合己刻未刻統行登選原非以接續前鈔¶
　　　也王既薨無子¶
　上命¶
　　皇六子質郡王為王後乾隆四十八年質郡王又裒¶
　　　其餘稿加以選擇為紫瓊巖詩鈔續刻實得詩一¶
<pb:KR2m0053_WYG_134-42b>¶
　　　百七十二首而序云百六十九目錄又稱百七十¶
　　　者盖數之偶有未審云¶
　稽古齋全集八卷¶
　　　和親王𢎞晝撰王¶
世宗憲皇帝第五子雍正十一年正月封為和碩和親王¶
　　　乾隆三十五年七月薨諡曰恭是集王所自編釐¶
　　　為八卷卷一經論其發明四子書者十篇易經者¶
　　　五篇詩經者三篇書經者六篇春秋者四篇禮記¶
<pb:KR2m0053_WYG_134-43a>¶
　　者六篇周禮者七篇又發明前賢格言者五篇共¶
　　為論四十六篇卷二三皆史論其卷二之四十二¶
　　篇盖自夏迄北周卷三之三十四篇則自唐訖明¶
　　也卷四説九篇序七篇記四篇跋四篇書後八篇¶
　　卷五雜著九篇頌一篇贊十二篇銘一篇辨六篇¶
　　祭文二篇卷六制藝八篇賦四十一篇卷七古體¶
　　詩八十四首近體詩五十七首卷八今體詩一百¶
　　八十五首稽古者王書齋名也集初成於雍正八¶
<pb:KR2m0053_WYG_134-43b>¶
　　年¶
皇上在潛邸已為之序乾隆十一年重訂鏤板¶
皇上復為序而¶
御筆親書之今¶
二序皆冠編首其餘序者自莊王果王諴王諸懿親外¶
　　如大學士張廷玉朱軾蔣廷錫侍郎福敏蔡世逺¶
　　胡煦祭酒卲基等皆嘗入侍¶
　内廷講席者亦足見一時英賢之盛也¶
<pb:KR2m0053_WYG_134-44a>¶
　皇上御製序言與王幼同學同課習為詩古文詞當是¶
　　時侍奉¶
皇考膝下優游書府日寝饋於經史文字中天倫之樂無¶
　　過於是集中所載大都至性所呈流溢豪素之表讀¶
　　其辭可想見其為人臣等伏讀煌煌¶
　天語仰見¶
　聖人友愛之篤而斯集之美已櫽括於¶
　御序之數言云¶
<pb:KR2m0053_WYG_134-44b>¶
　鳴盛集四卷¶
　　　果親王𢎞曕撰王¶
世宗憲皇帝第六子乾隆三年奉¶
　㫖繼果毅親王允禮後十五年封和碩果親王二十八¶
　　　年坐事降為多羅貝勒三十年復封多羅果郡王¶
　　　是年三月薨諡曰恭是集王所自編合古近體詩¶
　　　共為四卷卷一詩一百十八首卷二詩二百四十¶
　　　九首卷三詩二百十一首卷四詩一百九十六首¶
<pb:KR2m0053_WYG_134-45a>¶
　　其樂府十八篇琴操二篇别編於前以為卷首其¶
　　題曰經畬主人者王所自號也首有王自序謂托¶
　　體¶
天家何必以騁妍抽秘與書生競其短長惟是不忍玩¶
　　愒時光荒棄舊業以自附於¶
　盛化和鳴之美故顔曰鳴盛集云¶
友竹軒遺稿一卷敬謹齋初稿六卷蘭亭詩餘一卷鶴¶
唳長吟一卷¶
<pb:KR2m0053_WYG_134-45b>¶
　　是編惟友竹軒詩文六首為康修親王崇安遺稿¶
　　其餘八卷則皆其子禮親王永恩所撰也初禮烈¶
　　親王孫傑書於順治年間襲爵改號曰康傳子椿¶
　　泰孫崇安至崇安子永恩皆仍康親王之號乾隆¶
　　四十三年¶
皇上念禮烈開國元勲壯猷茂著其子孫繼緒應永紹¶
　　始封之號不宜有所改易¶
特命康親王永恩復號曰禮今編中兩代皆題康號者¶
<pb:KR2m0053_WYG_134-46a>¶
　　書成於乾隆十八年其時尚未奉復號之¶
㫖也康修親王於康熙四十八年襲爵雍正十一年薨¶
　　修其諡也卷中有禮王跋謂父王為議政大臣少¶
　　暇日雅好講學形諸歌詠然不欲以此擅長故多¶
　　所棄置未甞成卷云禮王初封多羅貝勒乾隆十¶
　　八年襲康親王爵今復稱禮親王所作古近體詩¶
　　已刻者名敬謹齋初稿卷一五言古七十二首卷¶
　　二七言古二十六首卷三五言律百三十三首卷¶
<pb:KR2m0053_WYG_134-46b>¶
　　四七言律百四十三首卷五排律六十二首卷六¶
　　絶句百四十六首其蘭亭詩餘惟詞十六闋鶴唳¶
　　長吟皆悼亡之作故以為别集而附於末云¶
誠正堂稿八卷誠正堂詞稿一卷誠正堂文稿一卷誠¶
正堂時藝一卷¶
　　禮親王永恩撰王有敬謹齋初稿六卷已著録是¶
　　編標題王號曰禮則乾隆四十三年奉¶
㫖復號後所重訂也首卷五言古次卷七言古三卷五¶
<pb:KR2m0053_WYG_134-47a>¶
　　言律四卷七言律五卷五言截句六卷七言截句¶
　　七卷五言排律八卷七言排律末為詞稿文稿時¶
　　藝各一卷其詞稿即前編所附之蘭亭詩餘十六¶
　　闋増之為二十四闋又加以三言四言六言及騷¶
　　體長短句名為衆體附録其文稿凡賦九篇諸體¶
　　文十三篇像贊三十七首其時藝凡四十四篇則¶
　　平時窻下所擬闈作刻於乾隆戊戌王自為之序¶
白山詩鈔八卷¶
<pb:KR2m0053_WYG_134-47b>¶
　　伊福訥撰伊福訥字兼五號抑堂所著有農曹集¶
　　蜕山詩稿是編盖選擷諸家之詩總為一集分金¶
　　石絲竹匏土革木八卷首卷為慎郡王允禧宗室¶
　　國鼒宗室岳端宗室博爾都次卷為宗室文昭宗¶
　　室塞爾赫宗室伊都禮宗室永年覺羅滿保覺羅¶
　　成桂三卷為費揚古性徳文明索泰西庫吳麟四¶
　　卷為僖同格明鼐闗竒方䝉額圖傅伸伊麟賽音¶
　　布關舒觀寳拉歆五卷為柏格髙述明髙斌王敏¶
<pb:KR2m0053_WYG_134-48a>¶
　　峻徳法海夸岱長海石芳何溥官保何貫曽車柏¶
　　常安六卷為保禄西泰西成卓音圖佟應常裕諾¶
　　岷諾穆泰趙玉永寜胡星阿塞爾登額爾登萼羅¶
　　泰塞蘭泰七卷為方泰徳齡闗寜明泰薩哈岱舒¶
　　瞻素禄夢麟那霖傅澤布福増格英亷八卷為蘇¶
　　章阿兆勲陸世琦那穆齊禮繩武凡所搜羅共七¶
　　十二家可謂勤矣然伊福訥所作農曹蜕山二集¶
　　亦自列焉既乖選家體例而名編鉅集率多遺漏¶
<pb:KR2m0053_WYG_134-48b>¶
　　討尋未廣實為此書深惜之¶
薌嬰居士集八卷¶
　　宗室文昭撰文昭字子晉自號薌嬰居士是編為¶
　　古瓻續集二卷龍鐘集一卷飛騰集二卷知田集¶
　　一卷雍正集二卷共八卷其所與酬唱諸詩亦各¶
　　附於篇後如王玉生謝雙村楊晚雷諸人是也¶
曉亭詩鈔四卷鶴鳴集一卷¶
　　曉亭詩鈔宗室塞爾赫撰鶴鳴集則其長子伊都¶
<pb:KR2m0053_WYG_134-49a>¶
　　禮詩也塞爾赫字慄菴號曉亭誠毅勇壯貝勒穆¶
　　爾哈齊曽孫康熙三十六年授奉國將軍雍正二¶
　　年補宗學正教長五年授監察御史累遷至工部¶
　　侍郎充議政大臣尋降補内閣學士復授倉場侍¶
　　郎乾隆十二年晉兵部侍郎未及任而卒伊都禮¶
　　字立齋是編為曉亭次子鄂洛順所刻合古近體¶
　　詩釐為四集以一集為一卷卷一曰春雪集卷二¶
　　曰三餘集卷三曰懐音集卷四曰秋塞集其詩氣¶
<pb:KR2m0053_WYG_134-49b>¶
　　格清曠風度諧婉而不傷纎弱長洲沈徳潛嘗序¶
　　薩哈岱集言於北地得晤三詩人首數塞爾赫次¶
　　乃及於英亷薩哈岱則是編之見重當時久矣鄂¶
　　洛順既刻其父集復以亡兄之鶴鳴集附焉䟦謂¶
　　殘鱗片甲可想見生平故不忍棄去亦孝友之志¶
　　也¶
月山草堂詩四卷¶
　　宗室恒仁撰恒仁系出¶
<pb:KR2m0053_WYG_134-50a>¶
太祖髙皇帝初襲輔國公後以不應襲失爵遂閉户讀書¶
　　　專意吟咏閒居以終其身年僅三十有五仁和沈¶
　　　延芳為誌其墓稱其清㣲樸老克具古人風格盖¶
　　　由其蕭散恬適故語多澄澹也是集為其子宜興¶
　　　所編凡古今體詩二百九十二首詩餘二首冠以¶
　　　墓誌殿以宜興所作䟦凡句下夾註無註字者皆¶
　　　恒仁所自識有註字者皆宜興所續加也¶
　存舊集一卷¶
<pb:KR2m0053_WYG_134-50b>¶
　　　宗室福喜撰福喜别字損亭輔國公常舒之孫也¶
　　　由¶
　　朝考¶
　賜進士乾隆九年襲世職為奉恩將軍二十三年五月¶
　　　卒無子有詩稿一卷其友人趙天馥為之選而録¶
　　　之名曰存舊集¶
　忠貞集十卷¶
　　　范承謨撰承謨事迹已詳見人物志是編乃其全¶
<pb:KR2m0053_WYG_134-51a>¶
　　　集為清苑劉可書所編首¶
諭祭文¶
御製碑文¶
御題詞額附以家傳及祠堂記共為一卷次撫浙奏疏一¶
　　　卷次督閩奏議一卷次吾廬存稿一卷次百苦吟¶
　　　一卷次畫壁遺稿一卷次雜著一卷次附錄題跋¶
　　　哀挽詩文三卷康熙五十七年其子時崇以畫壁¶
　　　遺稿進¶
<pb:KR2m0053_WYG_134-51b>¶
　　呈¶
聖祖仁皇帝親製序文¶
宸章下賁光逮幽泉今敬謹錄冠集端用示我¶
　　國家扶植綱常風勵臣節之至意至承謨所上奏議¶
　　　大都明白敷暢多有闗¶
　　國計之言詩文直抒胸臆慷慨激昻嚼齦裂眥之状¶
　　　至今猶可想見文以人重承謨之謂矣¶
　畫壁遺稿一卷¶
<pb:KR2m0053_WYG_134-52a>¶
　　范承謨撰康熙壬子承謨總督閩浙值逆藩耿精¶
　　忠謀反巡撫劉秉政輸情於賊紿承謨入見脅令¶
　　從逆承謨詆罵不屈遂為所拘繫被幽者三載備¶
　　受窘毒時作為詩歌以自抒忠憤守者屏絶筆墨¶
　　乃以桴炭畫字壁上其尤激烈者輒為賊黨墁去¶
　　僅存四十七首承謨自為之序已彚載入忠貞集¶
　　中此乃石門吳震方録入説鈴之本也¶
睫巢集六卷後集一卷¶
<pb:KR2m0053_WYG_134-52b>¶
　　李鍇撰鍇卜居盤山優游泉石以終故其詩意思¶
　　蕭散挺然㧞俗大都有古松竒石之態而刻意求¶
　　髙務思擺脱亦往往有劖削骨立斧鑿留痕較王¶
　　世貞所謂髙叔嗣詩如空山鼓琴沉思忽往木葉¶
　　盡脱石氣自青者則猶有一間之未達盖可以著¶
　　力之處精思者得之不容著力之處精思者反失¶
　　之也第一卷皆擬古樂府古人音節既不可得乃¶
　　詰屈其詞以意為之題下所注如朱礴下注曰建¶
<pb:KR2m0053_WYG_134-53a>¶
　　鼓殷所作棲翔鷺於上或曰露鼓精此吳競觧題¶
　　本説也臨髙臺下注曰趨帝鄉而㑹瑶臺也借寓¶
　　㳺仙已非原觧雉子班下注曰闗睢之類則純非¶
　　古題之意又不知其寓意所在卷中大抵類此殊¶
　　不可觧也¶
通志堂集十八卷附録二卷¶
　　納喇性徳撰性徳生長華閥頗喜文翰鄉試出徐¶
　　乾學之門遂受業焉九經觧即其所刻而徐乾學¶
<pb:KR2m0053_WYG_134-53b>¶
　　延顧湄校正之以書成於性徳歿後板藏徐氏世¶
　　遂稱徐氏九經觧並通志堂而移之徐氏實相傳¶
　　之誤也是編乾學所裒輯凡詩五卷詞四卷文五¶
　　卷淥水亭雜識四卷又附録碑誌哀輓之作為二¶
　　卷¶
棟亭詩鈔五卷附詞鈔一卷¶
　　曹寅撰其詩一刻於揚州計盈千首再刻於儀徵¶
　　則寅自汰其舊刻而吳尚中開雕于東園者此本¶
<pb:KR2m0053_WYG_134-54a>¶
　　即儀徴刻也其詩出入於白居易蘇軾之間¶
石閭詩一卷¶
　　陳景元撰景元鑲紅旗漢軍生平作字效晉作詩¶
　　效漢務欲自拔於流俗之上是集乃其手書擬古¶
　　詩六十餘首以貽雷鋐者前有短札亦其手書鋐¶
　　並鉤摹筆迹刻之紙板頗為精好景元詩雖以漢¶
　　為宗而性既孤僻思復刻峭結習所近乃在孟郊¶
　　賈島之間如米摹晉帖矩度不失二王波勒鉤剔¶
<pb:KR2m0053_WYG_134-54b>¶
　　乃時時露其本法於漢人不雕不琢之意未能全¶
　　似也此本以篇頁較少不能成帙舊附於李鍇睫¶
　　巢集以行然二人同時倡和名亦相齊未可列諸¶
　　附綴故仍各著於録焉¶
與梅堂遺集十二卷¶
　　佟世思撰世思正藍旗漢軍以䕃生官思恩縣知¶
　　縣是集凡詩十卷詞一卷雜文一卷其弟世集裒¶
　　而刻之末附耳書一卷皆記所聞見荒怪之事分¶
<pb:KR2m0053_WYG_134-55a>¶
　　人物神異四部鮓話一卷則以公事至恩平而記¶
　　其風土也¶
章江集五卷(内府藏本/)¶
　　安世鼎撰世鼎鑲紅旗漢軍由保徳州知州官至¶
　　江西巡撫此集乃世鼎自輯歴官奏疏以及文移¶
　　條告諸篇編為一集後附以書記序二十一篇皆¶
　　在江西所作也¶
倚松閣詩稿七卷¶
<pb:KR2m0053_WYG_134-55b>¶
　　徳齡撰徳齡字松如號樝村滿洲鑲黄旗人康熙¶
　　戊子科舉人乙未科進士改庶吉士歴官至湖南¶
　　巡撫吏部左侍郎致仕是編刻於乾隆丙戌其自¶
　　序謂賦性懶漫故詩稿少所存留年届八旬始取¶
　　餘稿略為釐定僅得若干首云云今觀伊福訥白¶
　　山詩鈔所載徳齡詩有送范九池侍御巡臺灣七¶
　　古一首而是編轉無之知其遺佚多矣七卷中計¶
　　五七古共九十四首五七律共百三十九首長律¶
<pb:KR2m0053_WYG_134-56a>¶
　　七首五言絶句十七首六言三首七言絶句百八¶
　　十首盖暮年收集而其子書山為之校勘云¶
冷月山堂詩一卷¶
　　珠亮撰珠亮姓棟鄂氏滿洲正紅旗人是集前有¶
　　康熙戊子卲泰衢序又有庚寅金鉞序其詩風懐¶
　　澄澹得韋栁之遺音故泰衢序稱其心貫古今而¶
　　發之於聲隨所遇而寄其心鉞序亦稱其霏霏元¶
　　觧無聲色臭味之可尋云¶
<pb:KR2m0053_WYG_134-56b>¶
餘亷堂詩稿六卷¶
　　嵩山撰嵩山珠亮之子也承其家學詩頗有清拔¶
　　之致自序稱五十餘年身經殘廢於閒佚之中每¶
　　逢烟水雲山則不無興感有所興感則不能無詩¶
　　實非有意為詩亦不知人知我之有詩云云盖外¶
　　縁既淡意境自殊亦所遇使之然也其詩本三千¶
　　餘首分守拙望恩遂閒慰志四集後屢經刋削乃¶
　　定為此本焉¶
<pb:KR2m0053_WYG_134-57a>¶
柏翠山房詩稿一卷¶
　　峒山撰峒山珠亮之子嵩山之弟也父母兄嫂一¶
　　門詞賦峒山耳濡目染年過七旬尚不廢吟詠雖¶
　　所造未邃而亦時有間澹之思¶
醉紅亭詩鈔一卷詩餘一卷文集二卷班餘剪燭集十¶
四卷¶
　　常安撰常安姓納蘭字履坦滿洲鑲紅旗人康熙¶
　　中以諸生補山西巡撫掾吏尋擢理事同知雍正¶
<pb:KR2m0053_WYG_134-57b>¶
　　初授山西冀寕道累遷至貴州布政使擢江西巡¶
　　撫丁艱服闋補盛京兵部侍郎轉刑部侍郎出為¶
　　漕運總督遷浙江巡撫坐事罷尋卒伊福訥白山¶
　　詩鈔言其所著受宜堂集數十卷而是編所題醉¶
　　紅亭者詩文詞乃僅五卷盖其宦黔所刻初稿也¶
　　其班餘剪燭集則其為少司㓂時所編卷一為論¶
　　卷二為序記卷三為書卷四五六皆史評卷七為¶
　　辨及題跋卷八題跋卷九賦卷十以下皆詩較初¶
<pb:KR2m0053_WYG_134-58a>¶
　　　稿又逺勝矣¶
　閒青堂詩集十卷附錄一卷¶
　　　朱倫瀚撰倫瀚正紅旗漢軍康熙壬辰武進士選¶
　　　三等侍衛後改刑部郎中官至正黄旗漢軍副都¶
　　　統倫瀚以善畫得名¶
聖祖仁皇帝集與¶
　皇上御製詩集均有題倫瀚畫詩傳為藝苑之至榮其¶
　　　詩亦與當代作者相馳驟是集為其子兩淮鹽運¶
<pb:KR2m0053_WYG_134-58b>¶
　　　使孝純所刋不分體裁以編年為次始於康熙丙¶
　　　子訖於乾隆戊寅凡六十三年之所作大扺根柢¶
　　　宋人而畫意詩情互相觸發每有蕭散不羣之致¶
　　　據姚鼐序倫瀚尚有疏稿二卷今未之見盖未刻¶
　　　也¶
　固哉草詩集四卷文集二卷¶
　　　髙斌撰斌已有傳是集曽進呈¶
　御覽(謹案事貝髙晉所/作李宏詩集序中)詩文皆不分體以編年為次詩¶
<pb:KR2m0053_WYG_134-59a>¶
　　　始於康熙壬午訖於乾隆甲戌文始於雍正庚戌¶
　　　訖於乾隆甲戌大旨皆根據理義務切實用之言¶
　　　不以詞華争勝也¶
　雷溪草堂詩¶
　　　長海撰長海姓那蘭氏字滙川先世為烏拉部長¶
太祖髙皇帝時來歸父馬期官都統從征雲南有功授鎮¶
　　　安将軍長海初肄舉子業後以鎮安功䕃宜補户¶
　　　部庫使未補以布衣終愛易水之雷溪築室居之¶
<pb:KR2m0053_WYG_134-59b>¶
　　　自號雷溪居士是編五言古十八首七言古十一¶
　　　首五言律二十八首七言律三十二首五言排律¶
　　　二首五言絶句七首七言絶句九十五首前有寕¶
　　　郡王及大學士鄂爾泰二序後有宗室塞爾赫跋¶
　樗亭詩稿三十二卷¶
　　　薩哈岱撰薩哈岱滿洲正黄旗人姓伊爾根覺羅¶
　　　氏兩江總督薩載父也由恩䕃授内務府郎中坐¶
　　　事革職尋起復原官直宫門奏事處生平吟詠最¶
<pb:KR2m0053_WYG_134-60a>¶
　　富故伊福訥白山詩鈔所選亦頗多是編盖其全¶
　　稿也計古樂府一卷五言古三卷七言古二卷五¶
　　言律九卷七言律十卷五言排律四卷七言排律¶
　　一卷五言絶句一卷七言絶句一卷共三十二卷¶
　　分體而不編年仍注甲子於題目之下使有年代¶
　　可稽薩哈岱字曰魯望樗亭盖其别號云¶
葛莊分類詩鈔十四卷¶
　　劉廷璣撰廷璣字玉衡號在園葛莊其别號也漢¶
<pb:KR2m0053_WYG_134-60b>¶
　　軍鑲紅旗人由䕃生出為浙江台州府通判遷處¶
　　州府知府擢江西按察使縁事鐫級降為江南淮¶
　　徐道又為按察使僉事是編十四卷首樂府次五¶
　　言古次七言古次五言律次六言律次七言律分¶
　　上下二卷次五言排律次七言排律次五言絶句¶
　　次六言絶句次七言絶句次補遺一卷廷璣著作¶
　　頗富先是編年成帙者凡五種曰種天齋近集曰¶
　　使草曰辰巳小集曰刈存草曰省齋草至康熙五¶
<pb:KR2m0053_WYG_134-61a>¶
　　十三年乃合其己刻未刻總為是編不分年而分¶
　　　體故自題曰葛荘分類詩鈔云¶
　桐軒集一卷¶
　　　夸岱撰夸岱姓佟佳字桐軒滿洲鑲黄旗人兵部¶
　　　尚書法海弟也初為侍衛雍正間襲公爵官至工¶
　　　部尚書此古近體詩一卷盖瑞園合選中之第二¶
　　　種云¶
　通介堂詩稿一卷¶
<pb:KR2m0053_WYG_134-61b>¶
　　　徐湛恩撰湛恩已有傳是集為其孫工部侍郎績¶
　　　所編不以古今體為類而以五言七言為類凡五¶
　　　言二十四首七言一百七首集中賦得春水滿四¶
　　　澤隴麥恭和¶
御製隴麥元韻山荘四季賦得静裡清聲别舟中觀獵六¶
　　　里橋鐵柱諸篇皆¶
聖祖時應¶
制所作盖亦以仰蒙¶
<pb:KR2m0053_WYG_134-62a>¶
知遇屢預拜賡云¶
　斯文精萃(不分卷家兵部尚/書慶桂  刋本)¶
　　　尹繼善編尹繼善事迹見人物志是集選錄歴代¶
　　　詩文上起西漢下迄南宋但有圈㸃而無評註亦¶
　　　不分卷帙惟文分三類一為散文一為賦一為襍¶
　　　體詩分六類一為五言古體一為七言古體一為¶
　　　五言律體一為七言律體一為五言絶句一為七¶
　　　言絶句大㫖皆取有闗風教之言與真徳秀文章¶
<pb:KR2m0053_WYG_134-62b>¶
　　　正宗(用/)意相近而不似徳秀之過拘前有乾隆甲¶
　　　申自序稱初刻於雲南再刻於陜西皆以遐陬僻¶
　　　壤罕有師承故簿領餘閒手定一編示之模範後¶
　　　總制三江以諸生才質頴異者平時講習多尚浮¶
　　　華不復求諸根柢爰取滇秦舊刻再為増刪一切¶
　　　體裁均歸醇正盖書凡三刻此其晚年之定本也¶
　尹文端詩集十卷(兵部尚書慶/桂家刋本)¶
　　　尹繼善撰尹繼善事迹見人物志是集乃其子慶¶
<pb:KR2m0053_WYG_134-63a>¶
　　桂所編凡古今體詩一千七百五十首大扺沿溯¶
　　中唐而以劍南石湖為圭臬不為歴下太倉之偽¶
　　體亦不為公安竟陵之側調婉約恬雅而切近事¶
　　情深有思致可以位置於南施北宋之間盖承籍¶
　　舊䕃練習典章早入詞林多與前軰勝流相倡和¶
　　故議論體格具有淵源又遭遇¶
殊知敡歴中外數十年時承¶
聖訓得以明達政體洞悉物情故無寒儒蔬筍之詞亦¶
<pb:KR2m0053_WYG_134-63b>¶
　　無迂士拘墟之見所謂和聲以鳴¶
　國家之盛者殆不愧焉¶
紀恩詩一卷¶
　　尹繼善撰繼善有文端詩集已著録是卷純是七¶
　　言截句並無别體首為辛未嵗入¶
覲時作凡十首次己夘歳入¶
覲時作凡二十四首次甲申歳奉召為大學士時作十¶
　　六首次丙戌歳扈¶
<pb:KR2m0053_WYG_134-64a>¶
駕山莊時作十六首次木蘭隨圍時作十六首共八十¶
　　二首皆前集所未登故其子慶霖彚而刻之云¶
味和堂詩集六卷¶
　　高其倬撰其倬事迹已詳見人物志是編卷一名¶
　　白蘋紅杏集為詩一百二首卷二名懶後憂餘集¶
　　為詩一百一首卷三名灤陽消夏集為詩六十二¶
　　首卷四名塞上集為詩五十九首卷五詩一百二¶
　　十四首卷六詩一百十四首則並為知非集云白¶
<pb:KR2m0053_WYG_134-64b>¶
　　蘋紅杏集者其自序謂少年作詩未嘗存稿存稿¶
　　始於萬栁塘篇有白蘋風細魚蒲長紅杏花深燕¶
　　子飛之句為友人所賞適居卷首遂以名其集也¶
　　懶後憂餘集者其自序謂生平吟咏多縁友朋自¶
　　舊游雲謝懶不作詩丁外艱三年又無詩可作通¶
　　括前後篇什寥寥故名集云云其灤陽消夏集則¶
　　乙未歳扈¶
蹕山莊起四月訖十月之作也塞上集則丙申秋隨恒¶
<pb:KR2m0053_WYG_134-65a>¶
　　邸於熱河起七月迄九月之作盖其倬𨽻屬恒王¶
　　旗下故也其知非集二卷殆敡歴封疆時所作以¶
　　上五集皆其倬卒後子恪等為之校刻合而題曰¶
　　味和堂詩集云恪又名書勲有石堂詩鈔别著録¶
石堂詩鈔二卷¶
　　髙書勲撰書勲户部尚書其倬之子字芸功石堂¶
　　其號也年十七中式乾隆戊午科舉人中年病足¶
　　不仕早卒是編合古近體詩為上下二卷共五百¶
<pb:KR2m0053_WYG_134-65b>¶
　　餘首首有張裕犖熊為霖二序為霖其受業師也¶
西林遺稿六卷¶
　　鄂爾泰撰鄂爾泰事迹已詳人物志是編為其門¶
　　人楊潮觀所刻潮觀於乾隆甲子歳即任校讐之¶
　　役事未竣而其師已卒嵗己巳潮觀急為鐫板于¶
　　吳然僅居是編之半也辛卯潮觀入都盡得餘稿¶
　　甲午春與其表弟顧光旭共編而刻之於是西林¶
　　之詩集始全即此六卷是也卷一為古體詩三十¶
<pb:KR2m0053_WYG_134-66a>¶
　　一首卷二為五言律七十四首卷三為五言律七¶
　　十三首卷四為七言律一百首卷五為七言律九¶
　　十四首卷六則五七排律五七絶句合九十五首¶
　　共為詩四百六十七首首有乾隆甲午大學士阿¶
　　桂序而潮觀光旭並為之跋¶
太谷山房集六卷¶
　　夢麟撰夢麟字文子號耦堂䝉古正白旗人乾隆¶
　　乙丑科進士改庻吉士累遷至内閣學士常督河¶
<pb:KR2m0053_WYG_134-66b>¶
　　南及江蘇學政夢麟詩初編時曰夢廬詩集是編¶
　　乃其重訂之本也卷首皆樂府餘則合古近體共¶
　　成六卷其詩才氣魁卓筆意峭厲盖生平沈浸古¶
　　籍故用筆不落恒蹊云¶
鄂虚亭詩草一卷¶
　　鄂容安撰鄂容安大學士鄂爾泰之長子乾隆十¶
　　九年以出兵西路殉難諡剛烈事蹟已詳人物志¶
　　生平吟咏頗多未嘗授梓是編草本盖有心者為¶
<pb:KR2m0053_WYG_134-67a>¶
　　之掇拾也按楊潮觀西林遺稿後序云剛烈公伯¶
　　仲敡歴未幾相繼死節所存全稿無從起忠魂而¶
　　問之據此則西林之詩尚属不絶如綫况虚亭乎¶
　　掇拾者之功信匪淺矣¶
顧文端公詩節鈔一卷¶
　　顧八代撰八代事蹟已詳人物志此編顔曰節鈔¶
　　盖非八代全詩據標題為桐城方苞選本云首為¶
　　五言古三首次七言古八首次五言律六首次七¶
<pb:KR2m0053_WYG_134-67b>¶
　　言律十四首次五言排律七首次七言排律九首¶
　　其詩多咏平定吳逆時滇南用兵之事頗足以資¶
　　考証云¶
博虚宥詩草三卷¶
　　博清額撰博清額字虚宥滿洲人乾隆壬申科進¶
　　士改庶吉士累遷至翰林院侍講學士奉天府府¶
　　尹是編首卷為乾隆庚辰典試四川時作次卷為¶
　　壬午視學四川時作皆名使蜀草三卷為戊子典¶
<pb:KR2m0053_WYG_134-68a>¶
　　試浙江時作寥寥篇什近體多而古體少亦未見¶
　　其全集也¶
戢思堂詩鈔二卷¶
　　李宏撰宏已有傳乾隆辛卯宏以河道總督卒於¶
　　官其子奉瀚輯其遺稿三百餘首而髙晉為序晉¶
　　時方總督兩江與同官也序稱其賦性恬淡不邇¶
　　聲色公餘焚香宴坐手書不去或賦詩以自娛詞¶
　　㫖濃深多見道之語¶
<pb:KR2m0053_WYG_134-68b>¶
寄素堂詩草二卷雜著二卷¶
　　李永標撰永標字純九漢軍人由筆帖式授内務¶
　　府郎中兼佐領乾隆三年出管張家口税務五年¶
　　任滿部推為廣東雷州府知府引¶
見之日特擢為安徽分巡道兼管蕪湖闗税是集永標¶
　　自訂而篇什寥寥卷一僅詩四十六首卷二僅詩¶
　　四十二首皆近體無古作其雜著上卷有文十篇¶
　　率皆隨筆直書未恊古法下卷雜書格言三十六¶
<pb:KR2m0053_WYG_134-69a>¶
　　條而已¶
海愚詩鈔十二卷¶
　　朱孝純撰孝純字子頴漢軍正紅旗人由壬午科¶
　　舉人授四川簡縣知縣遷敘永㕔同知擢山東泰¶
　　安府知府又擢兩淮鹽運使以病觧官歸是集盖¶
　　孝純卒後其友人桐城姚鼐丹徒王文治編次卷¶
　　一為五言古詩六十首卷二為七言古詩三十八¶
　　首卷三為七言古詩四十五首卷四為五言近體¶
<pb:KR2m0053_WYG_134-69b>¶
　　百十六首卷五為五言近體七十六首卷六為七¶
　　言近體七十五首卷七為七言近體八十四首卷¶
　　八為七言近體百二首卷九為五言絶句六十七¶
　　首卷十為七言絶句八十八首卷十一為七言絶¶
　　句百四十八首卷十二為七言絶句百三十三首¶
　　首有其師桐城劉大櫆序而鼐與文治于乾隆甲¶
　　寅年編成授梓復從而序之¶
補亭詩稿¶
<pb:KR2m0053_WYG_134-70a>¶
　　觀保撰保字補亭正白旗滿洲人姓索綽羅氏乾¶
　　隆丁巳進士官至左都御史詩有鈔本藏伊子内¶
　　務府郎中觀豫家¶
督運草一卷樂賢堂詩鈔三卷¶
　　徳保撰徳保已有傳督運草徳保所自編皆其乾¶
　　隆丙申代楊錫紱為漕運總督時作樂賢堂集則¶
　　自萃其一生之詩欲刋未果己酉徳保歿其子英¶
　　和乃編為三卷而刻之督運草雖併於集内以先¶
<pb:KR2m0053_WYG_134-70b>¶
　　有單行之帙且為徳保所自編自序故兩著録焉¶
　　徳保與其從兄觀保並以乾隆丁巳進士入翰林¶
　　出入¶
　禁闥三四十年又均以文章受¶
知遇屢典貢舉為詞林耆舊迄今館閣舊臣尚多二人¶
　　門下士云¶
澄悦堂詩集¶
　　國梁撰國梁滿洲人姓納拉氏乾隆丁巳進士官¶
<pb:KR2m0053_WYG_134-71a>¶
　　至貴州糧驛道遺稿甚富尚未付梓其兄國棟字¶
　　天峯官總兵亦能詩稿多散失不傳¶
蘭藻堂集六卷¶
　　舒瞻撰舒瞻字堃畝號雲亭滿洲正白旗人乾隆¶
　　丙辰科舉人己未科進士出為浙江桐鄉縣知縣¶
　　歴調平湖山隂海鹽三縣是編古今體詩計首卷¶
　　四十八首次卷五十二首三卷一百一首四卷九¶
　　十二首五卷九十首六卷九十三首乾隆壬申長¶
<pb:KR2m0053_WYG_134-71b>¶
　　洲沈徳潛為之序¶
晚香堂詩四卷¶
　　永亮撰永亮字蘋洲滿洲正白旗人乾隆甲子科¶
　　舉人是編首卷曰團瓢吟合古近體為詩三十八¶
　　首次卷曰别軒存稿為詩三十四首三卷曰勾留¶
　　草為詩五十四首四卷曰一草亭吟為詩二十二¶
　　首每卷皆有弁言統題曰晚香堂詩其同年周毓¶
　　崙為之序¶
<pb:KR2m0053_WYG_134-72a>¶
枝巢詩草四卷¶
　　圖&KR0008;布撰圖&KR0008;布號裕軒又號漫圃滿洲鑲紅旗¶
　　人乾隆戊辰科進士改庶吉士累遷至翰林院侍¶
　　講學士充¶
　日講起居注官是編首卷曰從獵集乃其在翰林時¶
　　歴年扈蹕熱河及隨圍木蘭所作次曰静居集亦¶
　　官翰林時所作三曰于役集則其奉使吉林典試¶
　　四川山東及歴遊塞外淮徐時作四曰歸田集則¶
<pb:KR2m0053_WYG_134-72b>¶
　　致仕後所作晚年卜居於阜城門外玉河鄉之池¶
　　水邨有園圃竹木之勝春秋佳日逍遥其間故得¶
　　詩最多而詩境亦愈進也四集共詩五百十四首¶
　　枝巢云者盖取鷦鷯巢林不過一枝之意因以顔¶
　　其集卒之明年乾隆丙午其門人御史劉湄為授¶
　　梓而大興朱珪為之序¶
乘槎集二卷¶
　　全魁撰魁姓尼吉哩氏滿洲鑲白旗人乾隆辛未¶
<pb:KR2m0053_WYG_134-73a>¶
　　進士官至¶
　盛京户部侍郎降補翰林院侍讀學士是集乃乾隆¶
　　丙子全魁奉使¶
冊封琉球國王時作故以乘槎為名諸體合編始于奉¶
　　使紀¶
恩訖於丙子除夕皆由京至福建由福建至琉球之作¶
　　故除夕詩中有歸期應不逺引領杏花初之句全¶
　　魁渡海之時頗厯鯨波之險具見集中其歸程則¶
<pb:KR2m0053_WYG_134-73b>¶
　　風利遄行復¶
命甚速故罕所題詠云¶
來鶴堂詩鈔四卷¶
　　于宗瑛撰宗瑛鑲紅旗漢軍乾隆甲戌進士改庶¶
　　吉士授檢討官至監察御史宗瑛為于成龍之孫家¶
　　風清素宗瑛尤恬澹無營雖性好吟咏而亦無意¶
　　於争名故多不自存稿是集乃其子鰲圖收拾於¶
　　殘剩之餘者也¶
<pb:KR2m0053_WYG_134-74a>¶
牧子詩録一卷不堪持贈吟一卷¶
　　兆勲撰兆勲字佑啟先世居長白山之棟鄂故自¶
　　號棟鄂牧子是編詩録一卷盖其舊友福増格為¶
　　之編次乾隆戊寅福増格復序而刻之末附以諸¶
　　家評語及所贈詩其不堪持贈吟一卷則兆勲晚¶
　　年所續刻也¶
卧雲堂詩稿一卷¶
　　傅顯撰傅顯已有傳是集傅顯所自編刻于乾隆¶
<pb:KR2m0053_WYG_134-74b>¶
　　辛巳據其自序及其子傅尼善跋盖自官中書舍¶
　　人以後始為詩後隨征金川歴任中外至官岳州¶
　　知府時始編為此集而岳州以後則散佚不存盖¶
　　非完帙也詩雅好清省而吐屬婉約其瓣香殆在¶
　　劍南¶
陶人心語五卷續選十四卷補遺一卷¶
　　唐英撰英内務府正白旗漢軍官至内務府造辦¶
　　處郎中是集英所自編一卷至四卷以古今體詩¶
<pb:KR2m0053_WYG_134-75a>¶
　　分類又各分五言七言五卷為襍文續選一卷二¶
　　卷為詩附襍文一篇排纂殊無體例三卷至十卷¶
　　皆詩題曰潯江著又入覲草一卷亦題卷十亦頗¶
　　重複十一卷亦題潯江著而别題子目曰望洋集¶
　　十二卷前半題潯江著後半題粤東著十三卷前¶
　　半題粤東著後半及十四卷又題曰潯陽著大抵¶
　　一官一集以編年為次而限於篇帙遂割裂如斯¶
　　其詩則綽有清思不失雅則其曰陶人心語者以¶
<pb:KR2m0053_WYG_134-75b>¶
　　久司官窰於江西而吟咏則直抒胸臆故立是名¶
　　云¶
竹園詩集一卷¶
　　張廷弼撰廷弼字秉衡竹園其號也漢軍正白旗¶
　　人官直隸魏縣知縣後復補江南吳縣知縣是編¶
　　前題曰竹園詩集後又識曰竹園編年詩集卷之¶
　　一然觀其詩止属癸巳一年之作夫既曰編年不¶
　　應僅係癸巳亦必不止於一卷知此為不全之本¶
<pb:KR2m0053_WYG_134-76a>¶
　　矣¶
酌雅齋詩餘一卷¶
　　福増格撰福増格字贊咸號松巖大學士伊桑阿¶
　　孫山西總督伊都立子也以怡王府儀賔擢散秩¶
　　大臣出為山西總兵官旋遷步軍總尉兼副都統¶
　　轉¶
　盛京兵部侍郎所著有酌雅集是卷僅詞十九首前¶
　　有中州任果駢體序一篇¶
<pb:KR2m0053_WYG_134-76b>¶
静㢘堂詩一卷¶
　　顧琮撰琮字用方是編首曰練要書屋集次曰冷¶
　　泉山房集三曰蕉桐書屋集皆五言古詩下繼以¶
　　七言古詩五七絶句五七律詩未見全集¶
瞻園詩鈔一卷¶
　　託庸撰託庸事蹟已詳人物志其所居曰瞻園中¶
　　有十八景具池&KR1842;竹木之勝暇則觴咏於此故因¶
　　以顔其集¶
<pb:KR2m0053_WYG_134-77a>¶
玉華堂詩稿一卷¶
　　趙宏恩撰宏恩字芸書漢軍人官至湖南巡撫有¶
　　全集是卷盖鈔本僅得詩三十八篇¶
時齋偶存詩鈔一卷¶
　　國棟撰國棟字雲浦時齋其號也是編前為蜀遊¶
　　草盖其出宰西蜀時所作後為淮南小草則其司¶
　　𣙜淮安時所作也然前僅詩四十九首後僅詩三¶
　　十五首亦甚寥寥矣¶
<pb:KR2m0053_WYG_134-77b>¶
友蓮堂集一卷¶
　　佛喜撰佛喜字怡仙是卷又名一鶴軒草抄本而¶
　　多塗乙盖未定之稿云¶
早閒軒詩¶
　　汪松撰松别字蒼嵓又自號髯道人是集首卷五¶
　　言古二十七首次卷七言古二十首三卷五言律¶
　　百五十四首四卷五言排律九首五卷七言律七¶
　　十六首六卷五言絶句二十四首七卷七言絶句¶
<pb:KR2m0053_WYG_134-78a>¶
　　五十八首以上皆分體八卷曰哀鴈集盖哭妹之¶
　　詩九卷曰悲鸞草則悼亡之作十卷以冷巢殘藁¶
　　終焉盖又其晚年所賦短什是以此三卷獨不分¶
　　體¶
春暉堂詩鈔¶
　　張廷枚撰廷枚字卜臣以世襲佐領兼領鑾儀衛¶
　　遷内務府㑹計司員外郎補叅領出管蘇州滸墅¶
　　闗税務廷枚嘗奉¶
<pb:KR2m0053_WYG_134-78b>¶
命出使朝鮮國賫所¶
賜空青石于其國王故卷後有紀行諸作所敘外國景¶
　　物事實頗足資博覽焉¶
墨卿堂集¶
　　恒裕撰裕字惇夫正黄旗滿洲人姓完顔氏乾隆¶
　　庚寅舉人官中允有集四卷首列散體文復存古¶
　　近體詩其友人侍郎玉保編次¶
養易齋集一卷¶
<pb:KR2m0053_WYG_134-79a>¶
　　　原本題養易齋主人撰宗室女也滿洲正紅旗珠¶
　　　亮之妻詩多忠孝節義之詞¶
　蘭軒詩一卷¶
　　　原本題蘭軒主人撰覺羅女也系出¶
太祖髙皇帝之弟莊親王適嵩山性多藝能而尤躭吟咏¶
　　　而不自收拾年甫五十卒其子能泰收録遺藁編¶
　　　為此集嵩山自為之序¶
　紅雪軒稿六卷¶
<pb:KR2m0053_WYG_134-79b>¶
　　　髙氏景芳撰氏盖漢軍人侍衛髙欽之姊己卯科¶
　　　舉人内閣中書世襲一等侯張宗仁妻也自編所¶
　　　作詩詞文賦分為六卷卷一賦三十六篇文一篇¶
　　　卷二四言詩十六首五言古四十七首七言古三¶
　　　十首卷三五言排律二十七首七言排律十二首¶
　　　卷四五言律一百五首七言律六十七首卷五七¶
　　　言絶句九十七首五言絶句四十三首卷六詞一¶
　　　百七十五首編端復有駢體自序一首其每篇皆¶
<pb:KR2m0053_WYG_134-80a>¶
　　有評㸃倣才調集之例則其弟髙欽為之也¶
希光詩鈔一卷¶
　　烈婦希光撰光鈕瑚魯氏正白旗滿洲員外郎伊¶
　　嵩阿室夫病割股以療不騐矢以死從因女弱無¶
　　依勉守志茹荼十年女嫁之次日賦七言律二章¶
　　見志自縊死氏翁恊辦大學士吏部尚書永貴録¶
　　其詩奏¶
上憫之賜旌焉詩多凄楚之音其烈婦嘆一篇盖為大¶
<pb:KR2m0053_WYG_134-80b>¶
　　學士舒赫徳子婦棟鄂氏作亦自傷同志也¶
　¶
　¶
　¶
　¶
　¶
　¶
欽定八旗通志卷一百二十¶
