# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:02.415536
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷首之四
<pb:KR2m0053_WYG_006-1a>¶
欽定四庫全書¶
欽定八旗通志卷首之四¶
天章四¶
皇上御製詩二¶
　　賜安徽巡撫髙晉¶
江分上下各撫治簡劇因之寄任殊以汝慎勤應勝此¶
鳳廬其念洊災區¶
　　賜河道總督白鍾山¶
<pb:KR2m0053_WYG_006-1b>¶
南巡江國周遭厯不使河干負弩朝嘉爾導疏合優叙¶
肯因小節課臣僚¶
　二十一叔父慎郡王輓辭十韻¶
同庚亦契韻年少久相隨¶
膝下陪聞禮¶
床前領弄飴後来雖各學時復有聨詞(見樂善堂/全集中)及我¶
親機政惟¶
王合表儀(乙夘冬由貝/勒晉封郡王)嘉言聞進牘碩畫見司旗(曾命/管理)¶
<pb:KR2m0053_WYG_006-2a>¶
(旗/務)閒趣兼工畫清辭獨剰詩晚年務置醴(用杜/甫語)雙鬢早¶
添絲都為(去/聲)一兒棄遂教百事隳未能規子夏因與繼¶
孫枝(王早失子無嗣因命/皇六子出嗣祀事)¶
叔輩晨星在顧瞻寜弗悲¶
　　仲冬南苑大閲紀事¶
廿年一舉寜為數(乾隆己未大閲/至今葢廿年矣)周禮分明節候論便¶
設軍容示西域(時哈薩克布魯特塔什/罕回人等皆令預觀)佇看露布靖堅¶
昆(邇日盼將軍兆恵/喜音殊切於懐)好齊以暇千旓颭既正還奇萬礮¶
<pb:KR2m0053_WYG_006-2b>¶
喧風日晴和士挾纊非予恩也摠¶
天恩¶
　　賜浙閩總督楊應琚¶
岱甸烏臺建銅邱幕府開節移閩海要人喜福星来三¶
世封疆寄平生經濟材予心深所託元氣貴栽培¶
　　故大學士黄廷桂輓辭¶
華鐙廣樂正陳時扼擥驚聞辰尾騎¶
慈慶朝儀難並輟强州酉節物淚雙垂¶
<pb:KR2m0053_WYG_006-3a>¶
屈指軍興逮五年儲胥事事合機先(凡軍需事宜有經/朕先時規畫而傳)¶
(諭批示甘肅尚未奉到者/及郵牘至無不適相脗合)亶惟良弼蒼生福痛惜摧心¶
敢問¶
天¶
馬利軍行粟賑民彌留兩事尚諄諄(遺疏内深以調飤/馬匹及地方賑卹)¶
(諸務籌辦未竟為憾/覽奏衋傷不忍終幅)鞠躬盡瘁今誠已葛亮而來此一¶
人¶
運籌力疾尚勞心驛館誰為下鵲鍼(時以督辦軍需赴/涼州雖抱疴日劇)¶
<pb:KR2m0053_WYG_006-3b>¶
(猶勉力視事邉地素少良醫經布政使蔣炳奏聞即命/福隆安挈御醫前往診治甫行而惡耗遽至可勝慟悼)¶
賜賻行將歸故里椒漿寫痛定親臨¶
封疆厯三十餘年公正㢘明衆共傳¶
皇考時臣所餘幾鼻酸然復思愀然¶
　　故大學士黄廷桂靈柩至京親往賜奠¶
事繁食少赤星頽易簀諄諄餉務裁公謹卒官父子感¶
馬光還陜士民哀忍將巫祝先桃茢載共公卿酹玉罍¶
奪我良臣一何遽不教留聽凱歌迴¶
<pb:KR2m0053_WYG_006-4a>¶
　　賜將軍兆恵書扇¶
火嶺炎蒸劇將軍未解鞍國威揚萬里臣節率三單贈¶
奬赤心篤持同白羽看黄香思漫引存問悉平安(兆恵/母年)¶
(髙時遣/人存問)¶
　　固濟爾巴圖魯璊綽爾圖盡節詩¶
璊綽爾圖者索倫侍衛員曾以血戰功因賜號旌賢(璊/綽)¶
(爾圖於乾隆二十一年冬随大兵進𠞰阿/睦爾撒納與哈薩克力戰有功特賜是號)固濟爾何謂¶
敢勇能摧堅亦云其勇耳大節乃炳然兆恵定回城(哈/什)¶
<pb:KR2m0053_WYG_006-4b>¶
(哈/爾)驛章一一宣云有瑪穆特被回擄去年其人厄魯特¶
隨軍厮役焉將軍遣偵騎彼亦隨往旃(時將軍遣散秩/大臣達什䇿楞)¶
(及璊綽爾圖莫寜察岱屯等率兵百人/前行捉生口瑪穆特莫寜察厮養也)忽被賊回遮衆¶
寡敵實難矢盡守空屋奮突揮以拳莫寜察戰沒岱屯¶
命亦捐璊綽爾圖在傷重飲劍艱猝被生縛去至霍集¶
占前卓立唾賊罵裂眥髪衝冠巴圖魯侍衛豈懼爾狂¶
㹪天兵今少至數萬繼進連以千敵爾萬汝滅踵不旋¶
霍集占乃怒持刀向頸剸其達什䇿凌同時遭繫牽霍¶
<pb:KR2m0053_WYG_006-5a>¶
集占忿詈爾厄魯特人(叶/)脣齒應相依何受中國官鐵¶
鈎鈎四肢其死最可憐是皆所親見飾語敢取愆徒以¶
無足數旦夕命茍延渠逃定回城乃復得見天兆恵聞¶
此語既悦繼涕漣悦以我有人涕以已所遣(叶/)據實厯¶
詳陳痛淚不忍看心與帥臣同恩加寜惜駢(璊綽爾圖/等前已有)¶
(㫖勅部照陣亡例賜卹今悉其死事/英烈狀復命察其子嗣優加恩卹)為齒睢陽張為舌¶
常山顔古有今豈無詩録其人𫝊¶
　　雙義詩(有序/)¶
<pb:KR2m0053_WYG_006-5b>¶
　　副將軍富徳至葉爾竒木既定回城痛去嵗將士¶
　　之沒於王事暴骨沙場為之築墳表墓因以奏聞¶
　　葢隨將軍兆恵力守者固已無恙而旁出捉生及¶
　　在途值賊者猝致捐軀實出逆料時則納木扎爾¶
　　三泰適以奉差而往遇難而殉此雙義之詩所由¶
　　作也夫雙忠戡亂於無形雙烈表節於有北今之¶
　　雙義亦復炳然此皆我八旗世臣與國同休戚者¶
　　在諸人含笑九泉已知世禄之必被而朕捫心午¶
<pb:KR2m0053_WYG_006-6a>¶
　　夜奚啻手足之如傷用兵既非得已盡節豈所樂¶
　　聞且即此役而言非生擒二酋何以雪我三軍之¶
　　恨哉然既建大業寜免㣲疵即走卒厮養頗切同¶
　　仇則知我國家豢養旗人萬年鞏固之基而非周¶
　　秦漢唐一興兵而天下驛騷怨聲載道者比此又¶
　　朕所深慶幸者夫¶
雙忠昔集事雙烈能忘身(二事皆/見前集)兹作雙義詩其故得¶
細陳曰納木扎爾曾贊北路軍奮勇剪逆賊封伯酬其¶
<pb:KR2m0053_WYG_006-6b>¶
勲(納木扎爾先以都統叅贊北路軍務曾擒/喀爾喀叛逆青滚雜卜論功加封伯爵)副都統三¶
泰英氣頗超人均御前侍衛素悉厥忠純兆恵富徳輩¶
從戎久効勤欲代俾將母(將軍兆恵富德母俱年髙比/嵗領軍討賊故特簡二臣往)¶
(代/之)二臣被選掄去嵗黒水役(事見/前)固守遣索倫致信愛¶
隆阿權退催後援可支百日間速進莫逡巡(將軍兆恵/等猝被賊)¶
(遮時愛隆阿拒河駐後將軍兆恵自圍中遣索倫二人/間道傳語大兵未集可速迴阿克蘓俟後軍一齊進援)¶
將軍及叅贊輕進徒俱焚當待師並来何慮狂狙狺(時/授)¶
(納木扎爾為靖逆將軍三㤗為叅贊大臣/之信兆恵已知之故亦令暫迴以俟後軍)爾時二臣者¶
<pb:KR2m0053_WYG_006-7a>¶
馳驛往軍門過愛隆阿營却近黒水濱所遣人未遇礮¶
聲前忽聞知賊與我戰聞戰恥退奔徒攜百餘騎赴義¶
命同捐(叶/)凶信驛遞来痛淚傷心魂使早知拒守退俟¶
熊羆羣同進可樹功何致均沉淪即先至一日合兆恵¶
軍屯亦可旋今嵗奚煩以身殉叶不前復不後此實若¶
有神富徳自和闐重至黒水津葉爾竒木降諸事粗䖏¶
分痛念我將士沙場化為燐黄頭雖不備掩骼權為墳¶
猿鶴昔屬幻邱隴今可循因以此事奏西望揮淚頻豐¶
<pb:KR2m0053_WYG_006-7b>¶
碑旌墓門千秋西海垠捐軀固臣節在爾非所論在予¶
則何忍此恨終當伸夷考六人蹟事異心同均與國休¶
戚共寜止曰藎臣史筆多訛𫝊永言𫝊其真¶
　　賜明瑞(有序/)¶
　　叅贊大臣毅勇公明瑞以逆酋大小和卓木望風¶
　　先遁率前鋒鋭卒往遮而賊&KR0624;間道通信逆酋遂¶
　　兼程走明瑞追及之於霍斯庫魯克以逺馳之旅¶
　　摧拒險之徒銜枚列隊者甫九百人鳴哨據梁者¶
<pb:KR2m0053_WYG_006-8a>¶
　　且六千指而能折負隅之勢揚卷籜之風轉戰三¶
　　時辟易百里擒生斬級輜重畢收而將軍富德等¶
　　亦以兩城既定統師㑹𠞰逆豎計日可擒非其志¶
　　秉忠誠曷以功隆摧陷雖古名將孰克方兹爰賜¶
　　是詩以彰其績¶
世胄更勲戚少年能老成從軍俾習事屢戰得英聲適¶
以狂狙遁因將勁旅征欲遮先信漏不捨竟踪横地利¶
彼雖擅人和我實勍騎惟九百到賊乃數千迎少卒勝¶
<pb:KR2m0053_WYG_006-8b>¶
其衆勇還濟以誠朂哉俘二豎衛霍遜功名¶
　　將軍兆恵富德差乾清門侍衛来請安詩以賜之¶
數年萬里未為遥遥在將逢隔五朝却為勞儀待旋蹕¶
(時將軍等凱旋近郊擬以二十/七日上    陵回程具儀迎勞)如三秋念轉無聊¶
　　二月廿七日郊勞出征將軍兆恵富德及諸將士¶
　　　禮成紀事¶
京縣郊南親勞軍¶
圜壇陳¶
<pb:KR2m0053_WYG_006-9a>¶
纛謝成勲出師本意聊嘗試(西陲之役始以厄魯特諸/台吉率衆欵附請兵甚力)¶
(我喀爾喀牧圉勢不可以錯處滋患無寜及其鋒而偏/師嘗試特計因其地以撫之故  禡旗命將之典槩未)¶
(舉行語具乙亥告成碑記兹準夷既平而回中諸部以/次戡定實荷    上蒼    宗社鴻庥非敢謂先時逆)¶
(覩及/此也)奏凱今朝備禮文釋甲弢戈罷征伐論功行賞筞¶
忠勤膝前抱見詢經厯(國朝舊制凡出征將領成功還/者行抱膝跪見禮以示優異今)¶
(即遵/行)一瞬五年戚以欣¶
同心萬里那暌違畢竟歡言賦采薇勇將歸来兼福將¶
黻衣著得解戎衣漫稱偃武修文日恐即嬉文恬武機¶
<pb:KR2m0053_WYG_006-9b>¶
飲至寜誇暢和樂持盈益勵慎幾㣲¶
　　三月朔日御殿定邉將軍兆恵副將軍富徳等率¶
　　　成功諸將士朝謁詩以紀事¶
黄麾簇仗正衙排奏凱来朝樂孔皆脱劎釋冰摇玉佩¶
卷班按隊叩金階幸逢耆定干戈戢况值熙和風日佳¶
范士燮言予敢忘惴矜保㤗是長懐¶
　　大學士来保八十壽辰詩以賜之¶
八袠棃鮐茀祿增三朝禁近亮勤稱温城過闕毋忘下¶
<pb:KR2m0053_WYG_006-10a>¶
東海為閭知有興矍鑠齊眉叶琴瑟徘徊繞膝侍孫曾¶
皤皤元老多黄髮(時大學士史貽直/亦年七十九矣)自是明廷大吉徴¶
　　夀五弟和親王五十夀辰¶
星臺太史報書雲邸第佳辰瑞靄氛體似吹葭氣方熾¶
算同刺繡線添紋年齊蘧使對尼父詩例髯仙夀夘君¶
掞藻謾稱鶺鴒頌惟懐敬業昔同羣¶
　　賜山西巡撫鄂弼¶
旬宣此初任嘉爾副予望出政宜除細移風在奬良公¶
<pb:KR2m0053_WYG_006-10b>¶
為衆官表儉是晉民長保障休輕視家聲朂繼芳¶
　　閲健鋭營習武¶
健鋭垂營制勤教子弟兵果然實效獲遂用大功成耆¶
定敢因懈詰戎益致精簡良行賞遍弧矢亦親抨¶
　　昆明湖泛舟示尹繼善¶
泛舟昆明攜近臣繼善南来亦同舸忽然博古謂盛世¶
襲彼漢名似弗可笑而謂之意固佳黒土原非沿刼火¶
未聞神池自堯乎(皆見三/輔黄圖)詎始茂陵劉郎那道古且置¶
<pb:KR2m0053_WYG_006-11a>¶
言今時即云襲漢我不辭闢疆二萬里以外用兵纔閲¶
五載遲西海一帶皆吾屬嵗嵗入貢朝丹墀伊犂耕牧¶
日孳息烽火不作寜邉陲一狼千羊非所喻試問元封¶
能爾為¶
　　書箑頭賜駐守伊犁内大臣阿桂¶
典屬今時班定逺冠軍昔日霍票姚(阿桂於平回部時/以厯戰奏竒捷今)¶
(統留駐伊犂兵循行諸部屯政撫輯/合宜其勇決沉㫁殆兼霍班之美)雪塗無藉持清暑¶
欲扇仁風萬里遥¶
<pb:KR2m0053_WYG_006-11b>¶
　　賜兩江總督尹繼善¶
保障資三省忠勤著兩朝節樓無過久(尹繼善於雍正/七年巡撫江蘇)¶
(旋兼節制厯兩江雲貴川陜諸重任/而兩江至今凡三莅前後三十餘年)幕府獨稱超善得¶
軍民服兼能上下調暇還工作誦吉甫可同條¶
　　賜江南河道總督髙晉¶
撫皖昔㕘俎督淮今建旌(髙晉昔為安慶巡撫時/命為副總河俾習河務)簡賢¶
我惟切盡職爾應誠兩世司河務(髙晉髙斌/之嫡姪也)一心如水¶
清朂哉為國幹便是繼家聲¶
<pb:KR2m0053_WYG_006-12a>¶
　　賜湖廣總督愛必達¶
荆襄資坐鎮江浙逺来迎曰有世臣藎常懐報國誠清¶
勤課吏治疾苦達民情久靖苗疆術無過不擾行¶
　　賜閩浙總督楊廷璋¶
西粤昔開府南閩今建牙兼知亦舊制(閩浙總督駐衙/於閩兼知浙省)¶
(舊制/也)勝任得卿嘉政有羣黎感身無大耋嗟(廷璋年七/十三精神)¶
(尚/健)老成方倚賴調攝意湏加¶
　　賜江西巡撫常鈞¶
<pb:KR2m0053_WYG_006-12b>¶
百戰得歸身九歌出牧臣(常鈞於西師屢著功/績凱旋疉擢至豫撫)無端泛¶
河洛有術免沈淪熟路輕車易(去秋楊橋漫口以胡寳/瑔素習豫省水利有㫖)¶
(對調然方水注聞封時常鈞督塞/五門頗寓行師之律厥功甚鉅)賢勞體恤頻西江魚¶
米地休息且同民¶
　　賜安徽巡撫託庸¶
連疆来接駕咨政引同舟共濟義應繹勤宣業可修老¶
看身益壯人實食無浮虹宿被灾地欽哉善恤賙¶
　　賜奠大學士来保輙復成詩¶
<pb:KR2m0053_WYG_006-13a>¶
一世篤勤行¶
三朝禁近臣老成惜多謝(去嵗大學士史貽直梁/詩正半年相繼而沒)厚重¶
有誰倫那問生由命因知夀底真(来保夀至/八十四嵗)且看市㕓¶
上應有輟舂人¶
　　夀莊親王七十誕辰¶
吾叔長(上/聲)吾十六嵗於今亦届古稀年近尊行裏無雙¶
老闔藩衛中有數(去/聲)賢友愛深承¶
宗帝澤引教(平/聲)迴憶¶
<pb:KR2m0053_WYG_006-13b>¶
祖皇邉(康熙六十一年奉鎗箭/皇祖㫖令王教子)由来齒德光朱邸恒藉¶
儀型福夀綿¶
　　臨協辦大學士尚書武毅謀勇公兆恵第酹酒¶
重坎昔已濟百年今忽消大星落昨夜宻席尚前朝(前/日)¶
(養心殿軍機大臣等同進朕謂宜就第攝養昨日兩命/御前侍衛挾醫往視稱小差今早亟問則已報逝矣)¶
一痛嗟何及千勞憶匪遥恨無執手訣城闕鎖深宵¶
　　賜江南總督大學士尹繼善¶
綸扉昨已命和羮江國仍資扈蹕行明代稱賢必王(守/仁)¶
<pb:KR2m0053_WYG_006-14a>¶
石(永/)漢家推盛則韋(賢/)平(當/)封疆㡬處皆時望旌節卅¶
年獨老成亦識心殷依北闕待宣入閣贊樞衡¶
　　賜江南河道總督髙晉疊舊作韻¶
東南稱澤國保障畀雙旌詎在工穿鑿惟應盡敬誠隄¶
堅幸黄刷口拓暢淮清(年来清口宣洩之法髙晉善體/朕意於啟閉尺寸一以髙堰五)¶
(壩為程不惜拆清口壩之勞費是以屢/年五壩不過水下河田廬並資利益)實爾推行善毋¶
須揚頌聲¶
　　賜湖廣總督吳達善¶
<pb:KR2m0053_WYG_006-14b>¶
甘陜贊軍餉滇黔建棨牙兩湖俾治劇萬姓庶䝉嘉公¶
不和斯鮮(俗有湖北督撫常不知之諺或惑於形家之/説以為地勢使然此謬論也葢公豈有不和)¶
(者/)明期照莫差官方誠闒茸(湖北吏治自愛必達周琬/以来因循欺蔽較各省為)¶
(劣兹命督撫諸/臣力挽頽風)可弗意為加¶
　　賜閩浙總督蘇昌¶
楚粤曾宣績浙閩兹撫封外中久敭厯聲望益舂容早¶
是心如水應知夀比松自當隨蹕輦奕葉本從龍¶
　　賜安徽巡撫託庸¶
<pb:KR2m0053_WYG_006-15a>¶
又下大江来舟行許扈陪率因諮衆隱遂以訪羣材節¶
操古松似精神秋水哉恐妨悞程吏數日便教迴¶
　　坐天成寺樓得句命尹繼善和韻¶
石級髙縈䇿馬登春山羃䍥曉烟澄峯排兩闥爭輝日¶
澗轉千盤尚帶氷松較六朝還更古天懸一鏡不須鐙¶
寺樓老翰相攜坐問爾棲霞可得能¶
　　大學士尹繼善隨圍因請詩走筆成什調之¶
久置馳生耳後風(過五旬後雖毎嵗行圍然不/似向年御飛騎下峻阪矣)偶然蘭¶
<pb:KR2m0053_WYG_006-15b>¶
阪驟雲驄雖抛射鵠五年閲(向喜射鵠幾暇常集侍衛/等試射中的恒十之八九)¶
(自壬午以後因臂病不能如志弗為者/五年於兹而馬射則仍縱送如常也)原屢中(去/聲)麚片¶
刻中(廿四日圍中發矢連斃五鹿廿五日行圍復殪其/三尹繼善見之驚為神異因命其射一疲卧之鹿)¶
(則第三箭始著鹿身/轉蹷起帶箭而去)祗以賤良衆屬目笑稱馬步一張¶
弓(緑營不嫻馳騁馬弓之力率減於步弓遂有以馬步/一張弓誇於衆者若我滿洲則馬射更為得力故其)¶
(弓較步弓尤强尹繼善久莅/外任習聞緑營語因戯及之)隨圍老翰催成什譎諫相¶
如同不同¶
　　題李世倬皋塗精舍圖¶
<pb:KR2m0053_WYG_006-16a>¶
圖寫臯塗著壁懸偶來即景賞雲煙誰知常住舍中者¶
已閲人間二十年(是圖丁夘所作/逮今二十年矣)¶
　　閲武¶
健鋭練精旅香山聚隊居知方素嘉爾閲武便臨予所¶
尚赳桓實寜誇聲勢虚展伸佈行雁偏伍列麗魚撫壯¶
誠欣矣問勞尚憫如藉兹成偉績(前此平定回部時健/鋭營士卒所至奮勇)¶
(先登屢奏攻堅陷/陣之捷遂成大功)耆定可忘諸¶
　　將軍公明瑞輓詩¶
<pb:KR2m0053_WYG_006-16b>¶
蠻結之捷鼓勇進孤軍深入心牽縈屢催繼援竟弗援¶
(額爾登額以恭贊統兵自旱塔沿途逗遛屢經傳㫖飭/責撫臣鄂寜亦十檄進援木邦接應將軍彼並置之不)¶
(問/)僨轅駑馬誠堪驚然猶因糧𠞰猛宻計當兩路兵合¶
并誰料援師竟避賊(額爾登額既退葸貽誤致老官屯/匪孽尾随大軍伺隙又以猛夘一)¶
(帶多有賊蹤彼自生驚阻遂由/内地繞至宛頂復恇怯不進)强弩末被魯縞輕蜂屯¶
蟻襍截歸路將軍體恤諸孱兵攜數勇士獨殿後不虞¶
中(去/聲)要害命傾(將軍公明瑞自大山移駐猛腊率衆擊/賊連勝殱數千指以緑營疲病者多不)¶
(忍棄去令將領䕶行而身自殿後接仗臂胸被創竟致/捐軀都統扎拉豐阿䕶軍統領觀音保總兵李全亦俱)¶
<pb:KR2m0053_WYG_006-17a>¶
(陣/歿)嗟哉捐軀因為國痛惜如失股與肱雙忠雙烈及雙¶
義(駐蔵副都統傅清左都御史拉布敦以鋤兇死事表/曰雙忠而定北將軍班第恭贊大臣鄂容安為伊犁)¶
(賊黨所迫倉猝捐軀是為雙烈黒水之役恭贊/伯納木扎爾侍郎三泰遇賊被害是為雙義)三逢斯¶
四何為情(大臣竭忠報國節義炳然罕覯兹/後先嫓績三而且四深用憮然)要當專祠¶
表勲績俾爾千古存如生恨緬事益難中止雪仇大舉¶
期功成¶
　　將軍公明瑞及領隊大臣都統扎拉豐阿䕶軍統¶
　　　領觀音保靈櫬至京親臨奠酹即事成什¶
<pb:KR2m0053_WYG_006-17b>¶
全師原是出蠻陬何事三臣命獨休(將軍公明瑞師次/小猛育額爾登額)¶
(逗遛不接應以致旱塔木邦之賊并力邀遮時以營中/病疲之卒誼難徑棄三臣矢志不肯輕還殿後接戰臨)¶
(陣捐/軀)被阻稜稜恥生返捐軀赫赫永名留殿軍無愧孟¶
之反隕節同如趙慶州故里櫬歸臨奠酹酒杯釃盡淚¶
還流¶
　　題𢎞旿畫翠巘髙秋¶
千尋翠巘嵌丹楓秋色臨平想像中(石渠寳笈有王䝉/臨平秋早畫軸上)¶
(等/)真蹟楊昇曾未見(款識仿/昇筆法)精神直欲逼思翁¶
<pb:KR2m0053_WYG_006-18a>¶
　　攜和親王遊山作¶
雨後春山恰好登牽来御馬與同乗卅年前興爾應憶¶
七字立成我尚能莫負韶光繪如許試看霜鬢㸃俱増¶
偶然屧步休誇健(近寺或步陟王/稱健步能濟勝)許掾風流底足稱¶
　　閲武¶
自葺實勝寺爰居健鋭營鋪敦恒藉是開拓竟因成緬¶
甸何無賴王師斯有征重臣奉命討耆定貴先聲¶
　　題李世倬畫¶
<pb:KR2m0053_WYG_006-18b>¶
曾是皋塗命寫真林仍羅落嶺嶙峋獨憐盤礴為圖者¶
却已多年作古人¶
　　書扇賜經畧大學士傅恒¶
炎徼熾煩暑軍營區畫頻大端應悉記細務不辭親世¶
上誰知我天邉别故人朂斯風到處揚武並揚仁¶
　　經畧大學士傅恒奏報收撫猛拱土司賜詩示奬¶
猛拱輸誠舟濟師朱波早是失藩籬(猛拱土司渾覺遣/其頭目脱猛烏猛)¶
(至騰越誠願備舟濟師比經畧大學士傅恒軍次戛鳩/江夷目等已陳舟江岸遂由允帽寨口渡江今奏報八)¶
<pb:KR2m0053_WYG_006-19a>¶
(月二十四日至南底河脱猛烏猛復率猛拱城長来迎/並艤舟河干待渡傅恒先遣領隊大臣公奎林統勁旅)¶
(五百往定其城俟後隊全至盛兵以莅猛拱乃江外一/大部落緬匪恃為扞蔽今既收撫其地則彼之門户已)¶
(失在我實操勝勢亦如平/準夷時之先取烏梁海也)烏梁海譬先收附準噶爾斯¶
易掃夷身先(去/聲)諸軍共辛苦心嘉碩輔佛肩仔秋霖中¶
喜瘴江渡已趲兵行兩月期(傳恒於七月二十日自騰/越統兵進𠞰出闗以後路)¶
(益﨑嶮兼之秋雨地濘積潦甚深平時驅馬可涉之溪/非舟橋不得渡他人當之鮮有不畏難生阻者而傅恒)¶
(督率士卒結筏成梁且有横一木於水靣身先踐渉為/衆倡以此人皆感勵指顧集事雖當雨多漲盛之時我)¶
(軍安渡無滯據奏九月初十日計可至蠻暮與副將軍/阿桂㑹師即議分路攻取老官屯較前嵗師期早將兩)¶
<pb:KR2m0053_WYG_006-19b>¶
(月/云)伊犂耆定久戈&KR0802;詎緬昏狂事疥搔(西陲底定已慶/戢櫜故於回部)¶
(獻俘時曾有從今更願無斯事之句實朕志也至緬夷/僻在荒徼初未嘗有勤逺拓邉之意即其始作不靖尚)¶
(不欲動衆聲討乃賊酋敢恃險逺抗我顔行且寛以一/年待其悔罪仍冥頑負固此則國體所繫勢難中輟不)¶
(得已用兵之苦心/    上天實鑒之)昔實謀猷贊帷幄今資奔走効弓刀¶
東山那學謝安逸上蔡還過裴度勞佇待紅旗飛報捷¶
重開紫閣勒勲髙(前此西師之役惟傅恒與朕同志獨/贊成功曽於紫光閣圖形䇿勲列在)¶
(第一今以事鉅人少不得已命前往經畧乃劬勩備/嘗茂績尤著佇大捷迅奏閣畫再標用彰懋賞耳)¶
　　臨和親王府第酹酒永言誌痛¶
<pb:KR2m0053_WYG_006-20a>¶
視疾起居執手詢旋聞哀信達楓宸維屏維翰有為恃¶
斯邁斯征無更親弱質兒孫憐汝偝¶
髙年妃母養(去/聲)予申(二裕貴太妃居宫中今年八十有/  自難慰遣予當代為申養以頤)¶
(之髙年/  志)一朝喪弟兼賢輔自顧何心慶六旬¶
　　臨大學士忠勇公傅恒第賜酹酒¶
瘴徼方欣輿病迴侵尋辰尾頓增哀鞠躬盡瘁誠已矣¶
臨第寫悲有是哉千載不磨入南恨半塗乃奪濟川材¶
平生忠勇家聲繼汝子吾兒定教培¶
<pb:KR2m0053_WYG_006-20b>¶
　　賜山東巡撫富明安¶
承宣久佐方伯治安撫遂教幕府開能繼前規重本務¶
(大學士阿爾㤗前撫山東時董飭所屬専務實政於農/桑水利諸事區畫周詳治行稱最崔應階繼之亦守而)¶
(弗失曾諭富明安當一/禀成規而更勤於察吏)勤求諸吏舉清裁繁滋户口誠¶
庶矣宜異古今其逺哉齊魯大邦小無數一人可具穎¶
陽材¶
　　賜兩江總督髙晉¶
壤接因來輦路迎六年一日此丹誠防河積穀胥籌度¶
<pb:KR2m0053_WYG_006-21a>¶
察吏安民屬老成省嵗稔多原致喜(去嵗江以南秋收/均有十分髙晉云)¶
(乃數年来/所僅見)任官賢少輙為怦俞哉回任勤諸政豈在劬¶
勞扈蹕行¶
　　憶故大學士忠勇公傅恒用去嵗臨第賜酹詩韻¶
去嵗滇南力疾迴恰斯靣晤憶生哀(傅恒去嵗自滇南/迴於天津復命迄)¶
(今一年餘兹復駐/此追憶為之黯然)樸齋即景依然也前席言人何往哉¶
由古同為閲世客祗今誰是作霖材自憐無助涓埃者¶
後進方當竭力培¶
<pb:KR2m0053_WYG_006-21b>¶
　　賜大學士髙晉回兩江總督任用去嵗賜詩韻¶
昨年曾晤路旁迎(去春東巡髙晉以江省封圻毘/接奏請来迎還任時曾賜以詩)黄閣¶
旋除鑒素誠(四月内尹繼善大學士缺出中外殊難其/選以髙晉敭厯有年服官公正即為簡畀)¶
(仍兼節/制兩江)適以潦淤萃畿輔(去秋近京積雨較多永定河/及北運河並有漫溢之處應)¶
(通行相度修治髙晉素諳河務經理詳慎特令/来京道便㑹同裘曰修及周元理悉心勘辦)召来相¶
度議平成南人望汝還為快北闕惟兹别漫怦内外需¶
材贊治理苦心簡任敢輕行¶
　　閲武¶
<pb:KR2m0053_WYG_006-22a>¶
八旗子弟兵健鋭此居營聚處(上/聲)無他誘(初建健鋭營/於此掄八旗)¶
(勇壯之士居之以其地離京城逺無習俗外誘而/列營聚處技易精勤平定西陲時用之頗著成效)勤操¶
自致精一時看斫陣異日待干城亦已收明效西師頗¶
著名¶
　　賜山東巡撫徐績¶
新疆宣力數年更(徐績由山東按察使進京命駐哈宻/辦事又調赴烏魯木齊前後凡三年)¶
簡授齊東安撫行詎曰繭絲惟保障况兹路熟就車輕¶
小㢘大法視斯率察吏安民篤以誠風土休言夙所悉¶
<pb:KR2m0053_WYG_006-22b>¶
矜知則闇學知明¶
　　賜閩浙總督鍾音之任¶
海江保障寄儀刑弗動色聲措輯寜述職咨詢近前席¶
歸轅荏苒别明廷兩疆所部連康嵗一路應知是福星¶
朂爾莫渝終始志昭昭原不若惺惺¶
　　臨故大學士傅恒墓賜奠¶
佳城咫尺蹕途傍莅止因之酹桂漿已厯廿年次輔弼¶
又經三載隔隂陽先兹於汝應相恨後此顧予轉自傷¶
<pb:KR2m0053_WYG_006-23a>¶
無忌昭陵雖有例那教賜奠痛文皇¶
　　賜伊犂將軍舒赫徳¶
伊犂萬里撫軍民不比堂㢘取㫖頻此豈僅為保障寄¶
因之特用老成人固思舊侣歡常聚其奈嚴疆倚獨諄¶
食少事煩正何礙如斯我亦倍精神¶
　　詠題壁玉韘賜將軍阿桂¶
闓體誠資挽六鈞玉工琢作刻崖人漫嗤沙苑詩無謂¶
(用方岳/秋崖事)可識浯溪筆有神臂病多年疎射鵠心厪邇日¶
<pb:KR2m0053_WYG_006-23b>¶
望書麟良球等度奚相稱合賜燕然勒績臣¶
　　書扇賜將軍阿桂六韻¶
掌握師行掄俊豪事無巨細一心操功成九仞尤應慎¶
志洽諸軍實所褒探路欲因乘怠隙(阿桂奏督兵進𠞰/巴占賊人因係近)¶
(巢險隘悉力抵拒官軍屢攻未下兹於菑則大海山梁/之西探有昆色爾喇嘛寺又西為章噶若由昆色爾將)¶
(章噶占得則菑則大海拉枯喇嘛寺均已攔截其内賊/自不能踞守届時或順山腿下至河邉或涉水而西皆)¶
(可繞出勒烏圍之南以㫁其與噶喇依往来之路海蘭/察親至其地審度情形統兵往𠞰約於初三四間即可)¶
(奮力前進以我精鋭擣彼空虚諒無不/克云云所籌甚合機宜亟盻捷音速至)攻碉直可壓危¶
<pb:KR2m0053_WYG_006-24a>¶
撓我居避暑原無暑卿效賢勞真是勞嘉予七言錫書¶
扇凱歌三㨗換征袍勉之指日親郊勞紫閣銘勲崇爵¶
叨¶
　　於郊臺迎勞將軍阿桂凱旋將士等成凱歌十首¶
郊臺仍是此郊臺何幸重修盛事来漫謂數年經契濶¶
精神注似日相陪¶
勲臣率拜列靈旗(郊勞之儀陳將軍叅贊等得勝纛於/臺上朕親率成功將士及王公大臣)¶
(等行禮是時臺下/鳴螺鐃歌樂作)軍士鳴螺赫武儀樂奏鐃歌行抱見¶
<pb:KR2m0053_WYG_006-24b>¶
(拜纛禮成御幄次將軍叅贊趨至座前行抱見禮各/加撫慰賜坐賜茶猶循    祖宗以来之家法也)詰¶
戎¶
家法萬年垂¶
已已班師本受降(非擒賊滅冦故/未行郊勞之典)庚辰郊勞典鴻厖放¶
牛歸馬予素志凱獻何期此見雙¶
準部回城定五年金川小冦亦如前嘉予將士久敵愾¶
不覺對之増惻焉¶
地險加之衆志堅(促浸逆賊恃其地險碉堅蟻衆齊心/抗拒其事雖小於平定西域而逐步)¶
<pb:KR2m0053_WYG_006-25a>¶
(力戰而得攻𠞰之艱/視前不啻數倍過之)林碉步步戰而前小於昔事難過¶
倍慰意恒因意&KR0832;然¶
鑿穴而居避火器終於靣縛出蕃城(官軍圍攻賊巢用/大礮四面轟擊賊)¶
(衆皆鑿地而匿以避礮火今䑕窟垂破逆酋膽落計窮/因率其弟兄甲爾瓦沃襍爾斯丹巴並其兩土婦及助)¶
(惡大頭人丹巴沃襍爾阿木魯綽窩斯甲尼瑪噶喇克/巴暨兩喇嘛並大小頭目二千餘人出寨跪捧印信乞)¶
(免誅戮遂/悉就擒獲)貪生螻蟻固如此聚族將焚語豈誠(先是投/出番衆)¶
(僉稱聞逆酋等毎言若官軍攻至巢穴窘迫無計即相/聚焚死不肯為官兵所得彼時即以畨人之性最忌自)¶
(戕不過故作妄語欺飾以圖狡脱/屢諭將軍等嚴防今果不出所料)¶
<pb:KR2m0053_WYG_006-25b>¶
倏經于役五春秋棧道﨑嶇似坦郵(棧道雖險較之/金川則坦途矣)夾¶
路花紅復栁緑阿誰致悔覓封侯¶
脱却戎衣換吉衣龍章示奬特恩稀(郊勞時將軍等俱/甲胄覲謁隨行奏)¶
(凱而還俾衆觀仰軍容之盛入朝後始解甲易吉服/將軍阿桂實為此事首功特賜四團龍補以示優異)同¶
心戮力還掄最便解天閑賜六飛(將軍阿桂及副將軍/豐昇額叅贊海蘭察)¶
(並賜御用鞍/馬乘以扈行)¶
兵洗金川永不波潢池跋扈竟如何良鄉近逺多黎庶¶
歡喜都来聴凱歌¶
<pb:KR2m0053_WYG_006-26a>¶
凱歌亦豈易為聞五嵗辛勤勞衆軍我實未曾安五夜¶
㡬多憂慮與平分¶
　　賜協辦大學士吏部尚書一等誠謀英勇公阿桂¶
　　　六十夀辰¶
功髙殊衆賜冠衣夀日充閭耀吉輝謀勇奏平定玉壘¶
歸来俾協贊黄扉六旬慶自今伊始廿四考當逾古稀¶
不説保全朂黽勉(嘗謂史稱宋太祖能保全功臣以為/善事夫欲保全之是心中已先有一)¶
(彼將有過或我將疑彼之念非待臣以誠之道也君之/與臣惟願其長享令名以宣猷佐理何必預設保全之)¶
<pb:KR2m0053_WYG_006-26b>¶
(意/哉)名同郭令豈其非¶
　　閲武樓閲武因成六韻誌事¶
節前閲武甸場寛組練生光了弗寒可勿用仍要以備¶
不忘危敢恃其安新疆舊部兹同扈北路西戎許並觀¶
(大兵平定兩金川以其地安營設鎮而令其餘各土司/分年入覲俾益懐徳畏威兹初次舉行派定明正等十)¶
(八處土司土舍頭人共二十四員名命成都將軍明亮/攜以入朝與朝正外藩及年班回部並哈薩克使臣等)¶
(同與朝賀宴賚適於閲武樓閲武因命舊藩新部/及此次瞻謁之土司甲爾叅德沁等皆得與觀)破險¶
衝鋒或經見(邇年攻𠞰金川我八旗將士越險摧堅勇/鋭百倍番衆等皆見而畏懾至若滿洲兵)¶
<pb:KR2m0053_WYG_006-27a>¶
(行陣嚴肅簡練精强則/其昔時所未聞見也)正旗堂陣俾初看銷兵氣共陽¶
和鬯訓旅心殷揚覲難示義方還頒禮賜(閲武禮畢所/有在事之將)¶
(校兵衆等皆/循例行賞)武臣莫重詡登壇¶
　　臨大學士舒赫徳第賜酹酒¶
扈蹕將襄事中途忽永辭(日安聖母山陵大禮于廿五/    奉    地宫後恭㸃)¶
(行神主例應滿漢大學士各一員襄事因令舒赫徳扈/  乃舒赫徳忽於十九日晡遘疾亟遣御醫診治以冀)¶
(速痊不意其勢日加劇病中猶以欲襄廿五大典/為惓惓至廿二日酉時遽爾溘逝聞之實深震悼)失斯¶
佐惜矣屬我命逢其(今年正月遭子之聖母大故二月/杪又有皇四    喪今舒赫德忽)¶
<pb:KR2m0053_WYG_006-27b>¶
(復病歿雖皇四子事闗天性不能不傷而舒赫德佐子/政務實國家得力大臣一旦失之痛惜尤甚此皆由今)¶
(嵗流年駁雜所致星/命家言理或有之也)中外力宣久絲綸心謹司老成漸¶
凋喪觸緒總興悲¶
　　蘇爾相詩¶
差往緬屯因被羈(庚寅春因緬匪懇求解老官屯圍時/曾有奉表還人納貢之説久渝不至)¶
(命雲貴總督彰寳遣人往詢而彰寳遽遣都司蘇爾相/持檄往緬境乃匪目諾爾塔將蘇爾相羈於老官屯蘇)¶
(爾相屢欲引決不得留彼八年丁酉春匪目得魯蘊願/將蘇爾相送還禀致邉吏總督圖思徳據以入告然不)¶
(免露遷就完事之見為緬匪所窺復爾居奇翻悔而緬/目綻拉機又從中掣其肘益致反覆遷延幸余預料圖)¶
<pb:KR2m0053_WYG_006-28a>¶
(思徳之才識拘淺非能任其事者因改令撫黔而調李/侍堯代其職并命阿桂往彼相機籌辦二人措置得宜)¶
(緬匪始知畏懼于四月廿七日差人將蘇爾相及其隨/往之弁兵等送還内地阿桂等因訊錄他犯供詞以奏)¶
(乃知蘇爾相在彼/情事為之矜憫)今知悔罪送還為兵傳後實非佳也¶
事貴先聲信有之(緬地水土惡劣前此官軍至彼輙多/染病且有死亡者實非可用武之地)¶
(故決計不復加兵昨嵗平定兩金川受俘誅逆令所留/緬目秤官猛等數人與觀皆惴慄觳觫不敢仰視因縱)¶
(之歸秤官猛等遂於緬地𫝊述中國威武會緬酋懵駁/已死其子贅角牙繼立頗知悔懼而得魯藴等又深慮)¶
(獲罪天朝終難安處因思表貢還人求許/開闗通市其悔罪之心實由先聲所懾也)癘地瘴鄉憐¶
久汝氷天雪窖豈殊其設如比儗伊家武無子無妻謂¶
<pb:KR2m0053_WYG_006-28b>¶
過伊¶
　蘇武直未降匈奴如衛律李陵耳氷天雪窖囓雪餐¶
　氊豈能度十九嵗之久歸而為典屬國賜之二百萬¶
　漢之奨忠不為不厚而李陵猶謂之薄葢彼既降虜¶
　所謂出婦無好辭耳至於娶妻生子則武故不得謂¶
　之全人而亦令其嚙雪餐氊以延嵗月乎司馬遷所¶
　云附青雲之士者史之美在此而史之病亦即在此¶
　矣因用武事故並及之¶
<pb:KR2m0053_WYG_006-29a>¶
　　觀䕶軍氷技行賞¶
嵗暮家家多窘迫例因氷技沛恩施乍驚此日憑觀處¶
大異常年侍¶
覽時彩徹旌旗遵國制持仍弓矢耀軍儀(常年走隊時/按八旗旗色)¶
(各負小旌與弓矢相間今嵗因在二十七/月之内盡徹旌旗惟令持弓矢習射云)習勞佈恵非¶
無事要即其中酌用之(閲氷技本以嵗暮行賞兵丁因/令照常演肄定其等差而今昔)¶
(相形益/覺悽愴)¶
　　追復睿親王封號并復其宗嗣襲封予諡配享詩¶
<pb:KR2m0053_WYG_006-29b>¶
　　　以誌事¶
　　稽宗盟之軼事展親兼以褒功覈方䇿之遺聞申¶
　　枉因而繼絶睿親王者屬本懿藩分居執政勤勞¶
　　王室棐忱洵同姓之良綏定燕京偉績更諸王之¶
　　冠顧以任隆見嫉亦或氣盛招尤履霜之釁潛積¶
　　於多年戴盆之寃頓興於既逝指斂衣為左證理¶
　　知所必不然肆羅織以深文獄甚於莫須有徒以¶
　　衆怨之搆成貝錦而執作爰書尚非¶
<pb:KR2m0053_WYG_006-30a>¶
親政之年矯綸綍而竟從重典繄予恭披¶
實錄鑒王實有大勲當危疑推戴之時拒羣議而匡扶¶
沖主迨戡亂肅清之際迎¶
聖駕而肇建丕基且誡比列之謟䛕朂以尊¶
君親上復斥同懐之愆戾加以義正詞嚴厯厯具存班¶
　　班可考緬其誠藎皎如白日青天嘉乃壯猷允矣¶
　　信今傳後使果有不軌之志未嘗無可乘之機乃¶
　　貞心既矢於寢興豈逆跡轉萌於泉壤無端而暴¶
<pb:KR2m0053_WYG_006-30b>¶
　　其罪狀毎惻於中如是而坐以叛名宜昭其屈念¶
　　疇昔非由¶
親決弗嫌成案之翻為國家特叙成勞惟協公評之當¶
　　用是復其王爵仍教世襲茅封並為録彼宗支咸¶
　　使列于¶
玉牒葺園寢而春秋祀享配¶
太室而殿廡筵班補列𫝊以連篇準易名之一字推¶
祖宗之恩意辨誣足勝金縢勉子姓以欽承守緒奚煩¶
<pb:KR2m0053_WYG_006-31a>¶
　　鐵劵爰成四韻並引長言¶
流言恐懼似周公公則生前王已終(睿親王之寃獄與/周公之被流言相)¶
(似然公之受謗在生前故恐懼可以有待王則遭誣於/身後故是非無以自明然予恭閲    實録為之昭雪)¶
(較諸感風雷而𤼵金縢/者似尤光明正大耳)無倖位心真是睿有開基業孰¶
齊忠謚增一字非私恵論定千秋付衆同配食襲封推¶
祖澤睦親惇叙朂宗功¶
　　命仍稱禮鄭豫肅諸親王及克勤郡王原封爵號¶
　　　并予配享詩以誌事(有序/)¶
<pb:KR2m0053_WYG_006-31b>¶
　　溯維城於王室同扶有永之¶
鴻圖考列爵於宗盟各著非常之偉閥事在本朝為極¶
　　盛蹟皆前古所罕聞毎以繹尋¶
實錄之文因有追叙成勞之典粤稽禮邸實惟讓王四¶
　　路分殲薩爾滸助揚¶
神武連營並克山海闗奮厲師貞翊¶
聖明而特表藎誠誅逆惡而不徇私義至鄭王屬居近¶
　　派䝉¶
<pb:KR2m0053_WYG_006-32a>¶
太祖育自宫中初定平壤之盟旋鼓寜逺之勇遵化歸¶
　　化頻建豐庸松山杏山疉施勝算翦强藩而成一¶
　　統識裕先機膺攝政而疏千言監陳¶
前憲若夫論功之最惟豫尤超幼統偏師荷嘉名之¶
肇錫獨抒長䇿舉大勢以全規洎入燕京遂專閫節破¶
　　潼闗而追流冦狂魄尋僵平江介以定中原游魂¶
　　自滅又如肅武親王之百戰稱雄而秦地恢城蜀¶
　　疆殪賊勲尤崇也他若克勤郡王之屢征奏捷而¶
<pb:KR2m0053_WYG_006-32b>¶
　　降納朝鮮計圖明塞略更優焉是為同姓之股肱¶
　　名皆炳著並照當年之耳目人所艷稱乃日久而¶
　　舊號俱更雖世及而遺風幾泯爰命復原封之字¶
　　俾同竹帛以常新並教列配享之廂咸侑馨香而¶
　　弗替餘凡類似悉予詳求念櫛風沐雨之勞使徴¶
　　獻者知宗功之不朽比礪山帶河之永期襲次者¶
　　懐祖烈以毋忘用紀長歌並疏小引¶
貝勒讓帝如汝陽(最長太祖大事禮親王於諸子中為/    而功德隆茂衆望皆屬    太)¶
<pb:KR2m0053_WYG_006-33a>¶
(宗禮親王因作議書言紹承大統必得聖君始能戡亂/致治以成一統自顧徳薄願共推戴    四貝勒嗣位)¶
(入朝遍示諸貝勒大臣衆皆喜/宗辭讓再三王意益懇切乃)　(從太/  之)薩爾滸戰我¶
武揚(薩爾滸之戰禮親王同薩爾太宗隨事/太祖立功詳見向所作    滸山書)　推戴¶
沖主出丹誠(叶/)不私子孫徳尤彰(親王世祖嗣位時禮/    之子碩托孫阿)¶
(達禮曾謀立睿親王禮/親王發其謀並誅之)¶
宫中育養子姪行其名曰濟爾哈朗(叶太鄭親王為育/    祖親姪幼)¶
(於宫中號/和碩貝勒)戰功多矣難致詳同攝政亦抒謀臧逺取雲¶
貴見早强(鄭親王病劇未能世祖臨問泣對曰臣受取/  三朝深恩    仰答不勝感痛惟願以)¶
<pb:KR2m0053_WYG_006-33b>¶
(雲貴滅桂王統一四海為念王之世祖為之/大慟逆藩日後之謀果不出    先見也)幼領偏師¶
建績昂褒䝉¶
聖嘉錫美名(叶宗豫親王幼統偏師輙有功呼爾/太  嘉之    賜號額爾克楚)直入¶
潼闗賊奔商旋師平定江南疆功莫大焉䇿允良(王之/戰功)¶
(甚多難以縷舉至其破潼闗逐闖賊/及平定江南尤其功之最著者也)整兵入蜀肅親王¶
陣斬巨冦張獻忠(叶/)悉平内地讋諸羗(肅親王射殪張/獻忠並削除羣)¶
(賊平定/陜西)禮親王子智獨長(克勤郡王為禮親/王長子有謀勇)濟以悃素¶
復勇往(叶/)盟定朝鮮勣克襄(克勤郡王常同大貝勒阿/敏及鄭親王征朝鮮克四)¶
<pb:KR2m0053_WYG_006-34a>¶
(城諭朝鮮王李倧降時阿敏懐異志欲直趨朝鮮王京/倧挈孥奔遣其臣進昌君求和衆議許之阿敏不允克)¶
(勤郡王宻與鄭親王定議駐師平山城遣使往諭倧報/命願嵗貢方物遂許其降既盟告阿敏阿敏以未與盟)¶
(仍縱兵大掠勸之不聴復令/倧弟李覺與阿敏盟乃班師)恨未得與定北京(叶郡克/勤  王)¶
(於崇德三年以疾薨于軍與入太宗聞而慟/哭加以    恩禮故未及    闗定燕京也)是皆巨擘¶
輝天潢與復舊號並配享(叶/)其未及者付考章並教一¶
一稽宗盟(叶封其餘宗室諸王貝勒等有功績顯著/其  爵後經降奪者並命宗人府查奏)雪¶
寃彰善示後蘉¶
祖¶
<pb:KR2m0053_WYG_006-34b>¶
宗恩澤予衍慶本支百世奕禩昌¶
　　過禮烈親王園寢賜奠因成六韻¶
朝家讓帝溯前聞(而衆太祖上賓王於諸皇子中最長/    望皆屬    太宗王之子岳託)¶
(薩哈璘請從衆心推戴王曰此吾素志也乃作議書曰/紹承大統必得聖君始能戡亂致治以成一統願奉)¶
　(四貝勒嗣位入朝遍示諸貝勒大臣衆皆喜以告乃/太宗辭讓再三王言益懇切衆議亦堅    太宗)¶
(從/之)路便椒漿賜奠勤(由潭柘至香山蹕路/經王園寢因臨酹酒)唐較寜王無¶
逼抗吳逾太伯有功勲烏喇(平/聲)突陣如風捲(王嘗從征/  太祖)¶
(烏喇布占㤗率兵三萬以拒衆皆願戰慮布太祖尚未/欲加兵王曰我士飽馬騰利在速戰所    占泰不出)¶
<pb:KR2m0053_WYG_006-35a>¶
(耳今彼兵既岀平原曠野可一鼓擒也克其太祖因命/進兵王随    太祖親突陣大敗之遂    城布占㤗)¶
(遁走王復統精兵截戰又/敗之布占泰僅以身免)撫順攻城卜雨欣(天命三年/四月)¶
(太祖伐明大軍兩路進㑹天雨何慮太祖欲還軍王曰/天雖隂雨我軍皆有禦雨之具    沾濕且天降此雨)¶
(以懈明邉將之心使吾進兵出其不意耳是雨利於我/不利於彼也    太祖善其言遂進兵下撫順東州馬)¶
(根單三城及堡/寨五百餘處)寛甸勇而誅上將(天命四年二月明遣/經略楊鎬大發兵四)¶
(路来侵明總太祖率師親征王督兵於界藩山斬敵百/人又敗    兵杜松等於薩爾滸山又明總兵馬林營)¶
(尚間崖總兵潘宗顔營斐芬山互為犄角直入太祖命/步兵接戰敵兵自西突至王即怒馬迎戰    其陣遂)¶
(同諸貝勒大敗敵兵斬獲過半總兵劉綎由寛甸路来/犯    太宗督兵登岡衝擊王率左翼兵自西夾攻敵)¶
<pb:KR2m0053_WYG_006-35b>¶
(衆披靡劉/綎歿於陣)凌河恕以免監軍(天聰五年八月我軍圍大/凌河城明兵来援距城十)¶
(五里而軍我右翼兵衝入敗之生擒明監軍道張春等/春見    太宗不跪    太宗欲誅之王曰我前此所)¶
(獲無不收養且此人既以死忠為貴奈何/殺之以遂其志乎    太宗悦遂赦春)滅親大義棄¶
孫子(崇德八年八月子碩太宗升遐親王世祖嗣位郡/王阿達里及貝    託謀立睿    多爾衮王發)¶
(其謀俱伏誅碩託為王第/二子阿達里則其孫也)陪祀推恩展禮文(今年正月/降㫖以王)¶
(及睿豫鄭肅克勤諸/王同配享    太廟)三酹不禁清淚落¶
祖宗遺澤逮礽雲¶
　　閲武¶
<pb:KR2m0053_WYG_006-36a>¶
城内移来火器營聚居訓練藝圖精(火器營兵向居城/内隨八旗操演技)¶
(藝不能精熟癸巳年始于西頂北之藍靛厰度地建葢/營房移城内火器營兵之半聚處于此並派大臣董率)¶
(之俾就近以時肄習衆兵既得訓/練且省賃居之費較前已覺改觀)紛華習令逺諸市賃¶
僦費仍省衆兵子弟八旗厪教養本根百世示權衡五¶
年一閲原非數(入/聲)技熟因之命賞行¶
　　閲侍衛射¶
閲射闗戎詰班分侍衛官廿年曾未舉(不閲侍衛射二/十年矣兹命毎)¶
(日掄侍衛二十人校射於出入賢/良門閲之按三旗次序輪閲一周)幾暇試親看發矢旌¶
<pb:KR2m0053_WYG_006-36b>¶
雙中(人發二矢其俱中射/侯者即賞以旌之)闓弓愧獨難(向閲射時必親/射俾衆共觀曾)¶
(有發二十矢中十九者自臂痛以来久/疎射事雖技癢而不能强為心甚歉然)殿庭躬教衆芳¶
躅緬貞觀¶
　　賜奉天將軍𢎞晌¶
各省將軍駐奉天任最繁旗民紛雜處文武董雄藩用¶
簡宗臣俊同為¶
聖祖孫朂哉勤教養培此故風存¶
　　賜吉林將軍福康安¶
<pb:KR2m0053_WYG_006-37a>¶
從征能奮武(福康安以侍即命征𠞰金川奮勇著績録/其功授嘉勇男世爵列紫光閣前五十功)¶
(臣/)貳部亦通文知可棟梁任因教節鉞分迎鑾仍扈蹕¶
鑒悃匪嘉勤汝父家聲在(福康安為故大學士/忠勇公傅恒之子)勉之尊¶
所聞¶
　　示盛京五部侍郎¶
陪京五部備官儀實各亮工有所司詎祗養髙勝國似¶
(盛京設户禮兵刑工五部毎部侍郎一人掌之凡盛京/之事各視其職分屬焉非若勝國陪京備員虚設為投)¶
(閒置散/之地也)亦常掄彦内朝移(侍郎中遇才猷練達之人用/之京部或外省督撫者皆有)¶
<pb:KR2m0053_WYG_006-37b>¶
(之/)曹郎互半中兼外(五部司官向用本處人員雍正五/年    皇考以各員素多串通欺)¶
(隱之弊概行撤回調補京缺而京見命在京各部堂官/㨂員發往補授乾隆八年幸盛    各員頗知黽勉積)¶
(習亦經悛改令將各司員半用本地人員半由京員遷/調俾其不礙陞途乾隆十八年復諭吏部議盛京即中)¶
(員外主事各缺用京員十之七/本地人員十之三以歸平允)臺職應全罷允宜(明季/南京)¶
(兼設都察院官屬更無所事/事我朝盛京則不置此職也)大異南京紛議論徒資撓¶
亂竟何禆¶
　　酹克勤郡王園寢¶
毎陳開國䇿均合¶
<pb:KR2m0053_WYG_006-38a>¶
聖人心(王戰功頗多且於天聰時陳奏善撫降人及請/於山海闗通州燕京三處急圖其一以定丕基)¶
(並請駐兵金州瞭哨諸/事    太宗皆嘉納之)不少赳桓衆¶
獨嘉幹略沉佳城留故里致奠重躬臨彰善俾觀感伊¶
予此意深(王之後襲封者改為平郡王今春以開國勲/藩爵延于世自應仍其初封之號俾襲爵者)¶
(顧名追念無忘其先人體國勲勞常懐効勉於訓示/宗親有益曾命軍機大臣㑹同宗人府核議著為令)¶
　　賜奠功臣掦古利墓¶
主吏勇過漢長孫陪似唐溯思同麥飯恩合奠椒漿百¶
戰英惟勝一心誠且良(揚古利以功授超品一等/公世襲罔替公號曰英誠)¶
<pb:KR2m0053_WYG_006-38b>¶
兩朝勲績赫異姓獨封王(揚古利幼從其父來歸因/太祖深異之日見信任)¶
(亦命入侍且尚主毎從征伐必身先士卒而著詔之止/  不止或受傷猶裹創行以故功績最多    崇徳初)¶
(隨征朝鮮誤中礮傷而歿武勲太祖/臨哭之慟親視含斂追封    王)¶
　　賜奠費英東墓¶
來歸識超衆獨入目無前(費英東自少從先兵太祖征/討三十餘年身    士衝突)¶
(堅陣當其鋒者莫不披靡嘗從攻葉赫城上矢石雨下/    太祖再命之退對曰勢垂危必不退也竟拔其城)¶
嘉諭萬人敵(其從費英太祖伐明取撫順也明兵来援/礮驚    東馬旁逸衆皆不前費英東回)¶
(馬大呼揮諸軍並進遂破之/  太祖拊髀嘆曰萬人敵也)從征三十年薦賢奨以¶
<pb:KR2m0053_WYG_006-39a>¶
豫劾惡誨於先(我善必太宗嘗諭羣臣曰費英東見人/不    先自斥責而後劾見人善必先)¶
(自奨勸而後舉故被劾者無怨言被舉者亦/無驕色未聞諸臣以善惡直奏似斯人也)開國思殊¶
績贈封理合然¶
　　賜奠額亦都墓¶
冠世稱勇獨丁年識¶
主真(額亦都年十三手刃父仇避居嘉木湖村居數嵗/    太祖過其地額亦都識為真主遂從行驍勇)¶
(善戰能以少擊衆所向克捷跨堞太祖知其能日見信/任嘗攻巴爾達城率鋭先登    而戰飛矢貫股著于)¶
(堞揮刃斷矢戰益力被五十餘創不/退卒拔其城而還其勇果類如此)忠攄實異衆¶
<pb:KR2m0053_WYG_006-39b>¶
恩顧亦超倫風雨精神㑹松楸碑碣陳元孫能繼勇(額/亦)¶
(都元孫豐昇額襲果毅公爵昨為副將軍征𠞰金川奮/勇著績嘉其克紹祖風於公號加繼勇以旌之惜因病)¶
(不能永年撫/念為之嗟嘆)奕世有良臣¶
　　故大學士兼兩江總督髙晉輓辭¶
本以修隄藉碩謨詎虞病不起中都(昨嵗豫省漫口較/大非姚立德等所)¶
(能辦因髙晉熟悉河防諭率諳工將備馳赴工所/董視堵築不意其忽遘沈疴歿于工所為之悼惜)祗縁¶
下楗虧工屢(祥符之時和驛八堡及儀封之十六堡漫/口皆合而復開屢費工作今時和驛已經)¶
(堵閉堅實而儀封之工于臈月十八甫經合龍十九日/復又蟄塌引河亦復淤淺仍湏挑濬為從来築河所未)¶
<pb:KR2m0053_WYG_006-40a>¶
(見髙晉葢因績久/弗成憂慙致疾)更值僨轅敗事殊(髙晉之姪髙樸在/葉爾羗勒索回人)¶
(珍寳並借開採宻爾岱山玉為名以牟已利苦累回衆/若非及早敗露幾至釀成事變已屬罪不容誅甚至串)¶
(通奸商遣家人同其私販玉石至蘇州售賣得價鉅萬/實出情理之外其家人過江寜時曾持髙樸禀與髙晉)¶
(候安髙晉並不詰其赴蘇之故轉徇其請給與回程䕶/票殊不類髙晉所為因傳諭詰責髙晉慙怖引罪自覺)¶
(無顔病遂因而日積使如是而/不知愧懣又不成其為髙晉矣)漠不闗心豈卿也愁因¶
致疾究忠乎考終入祀夫何恨(前據袁守侗等奏髙晉/痰𠻳咯血經久不瘳漸)¶
(致不能眠食病頗危篤因遣太醫院堂官陳世琯令乾/清門侍衛布彦達賚偕其馳驛往視并諭髙晉加意調)¶
(養戒勿力疾親赴工次以冀速痊昨髙晉自奏服藥相/投已能進米飲知榖味兹忽據袁守侗等奏報髙晉於)¶
<pb:KR2m0053_WYG_006-40b>¶
(此月初六子時氣脱而逝為之嗟惋不置髙晉秉公持/正察吏恵民為督撫中傑岀者即其嫻於河務一時亦)¶
(罕有其匹深惜失此得力大臣且念其勤勞王事詔入/祀賢良祠並遣侍衛前往奠醊復其生前降革處分并)¶
(予卹典飾終之禮備至/髙晉亦可以無憾矣)寜識懐賢痛惜吾¶
　　懐舊詩二十三首(内録十二首/)¶
　　　三先生三首(内録一首/)¶
　　　龍翰福先生¶
　　先生名福敏康熙丁丑翰林¶
皇考在藩邸即延其課予弟兄讀雍正初巡撫浙江遷¶
<pb:KR2m0053_WYG_006-41a>¶
　　湖廣總督嗣以撫浙時過愆罷歸未幾復起用洊¶
　　厯左都御史余踐阼後優禮之尋授大學士先生¶
　　服官政績無所表見而方正嚴憚且能多方誘迪¶
　　於課讀為長余初就外傅始基之立實有以成之¶
　　故毎追念不置云¶
今古既殊宜其教亦異施古方教數(去/聲)年今為出閣時¶
(出閣讀書明季諸臣常爭之我朝書者家/法皇子皇孫無不六嵗就外傅讀)憶半舞勺嵗¶
(六嵗/時也)¶
<pb:KR2m0053_WYG_006-41b>¶
皇考掄賢師即從師授經詎惟習少儀循循既善誘嚴¶
若秋霜披背誦自幼敏匪曰詡徇齊日課毎速畢師留¶
為之辭(余幼時日所授書毎易成誦課常早畢先生即/謂余曰今日之課雖畢曷不兼治明日之課比)¶
(及明日復然吾弟和親王資性稍鈍日課恒落後先生/則曰弟在書齋兄豈可不留以待之復令予加課俟具)¶
(既畢同散彼時孩氣未嘗不以為怨今思之則實/有益於已故余所讀之書倍多實善誘之力也)以此¶
倍多讀胥益平生資誰知童時怨翻引老日悲不失赤¶
子心能無繾綣思嗚呼於先生吾得學之基¶
　　　五閣臣五首(内録三首/)¶
<pb:KR2m0053_WYG_006-42a>¶
　　　故大學士鄂爾泰¶
　　鄂爾泰康熙乙夘舉人官内務府員外郎¶
皇考素知其名¶
登極初¶
特擢江蘇布政使遷雲南巡撫尋晉雲貴總督兼轄廣¶
　　西經理三省苗疆改土歸流其績最著餘亦多恵¶
　　政所在吏民徳之雍正九年授大學士¶
召還入閣辦事並軍機大臣余踐阼後深加倚任乾隆¶
<pb:KR2m0053_WYG_006-42b>¶
　　十年卒於位遵¶
遺詔配享¶
太廟入祀賢良祠鄂爾㤗性嚴正且鎮靜有古大臣風¶
　　誠亦不可及已¶
業師祗三人其三情向剖(謂徐張嵇見/三先生詩)¶
皇考重英賢率¶
命書房走鄂(爾/㤗)蔣(廷/錫)以閣臣蔡(珽/)法(海/)列卿九胡(煦/)顧¶
(成/天)劉(統/勲)梁(詩/正)任(啓/運)邵(基/)戴(瀚/)来先後其時學亦成云師¶
<pb:KR2m0053_WYG_006-43a>¶
而實友不足當絳帷姓名兹舉偶鄂其中巨擘内外勤¶
宣久初政命總理(初即位時循例置總理事務王大臣/四人荘親王果親王鄂爾㤗張廷玉)¶
(皆所有遺詔/中    人也)顧問備左右具瞻鎮百寮將美恵九有好¶
惡略失尚性陽隂則否遵¶
詔命配享旌善垂不朽¶
　　　故大學士一等忠勇公傅恒¶
　　傅恒為滿洲勲戚世家¶
　孝賢皇后親弟也初由侍衛侍御前旋授内務府總¶
<pb:KR2m0053_WYG_006-43b>¶
　　管擢侍郎為軍機大臣遷尚書協辦閣務乾隆戊¶
　　辰經略金川晉大學士兼程統兵進𠞰莎羅奔郎¶
　　卡聞而怖讋欵服乞降以功封一等忠勇公西師¶
　　之役與余同志襄贊軍務克成大勲圖畫紫光閣¶
　　功臣列第一及緬甸逆命傅恒堅決請行己丑春¶
　　授經略率勁旅往討自戛鳩濟師以後身先士卒¶
　　艱瘁備經遂收服猛拱所至獲勝進攻老官屯時¶
　　已染沈疴猶復力疾督𠞰逆酋畏懼懇請解圍而¶
<pb:KR2m0053_WYG_006-44a>¶
　　余亦因其地水上惡劣豫降㫖撤兵庚寅春還朝¶
　　病日危篤至七月中遂不起余親臨賜酹喪儀視¶
　　鎮國公入祀賢良祠傅恒在綸扉二十三年日侍¶
　　帷幄藎誠素著顧年未五旬鞠躬盡瘁喪我賢臣¶
　　毎念及傷且惜焉¶
世臣更近戚丹誠素所信命之習政事幹材亦日進金¶
川往經畧旌旗改觀奮(金川莎羅奔即卡小醜陸梁初/非難治而督臣張廣泗措置乖)¶
(方老師玩冦致巤軰勢益鴟張及遣訥親前往董辦又/復畏葸偷安憚於臨敵以致績久弗就因各治其罪命)¶
<pb:KR2m0053_WYG_006-44b>¶
(傅恒率師經畧親履行陣連克堅碉壁壘一新遂/擒戮奸渠梁爾吉逆酋聞而喪胆始悔罪乞降)然其¶
時其勢未宜深入迅郎卡既怖讋特許歸降順(即卡窘/迫投誠)¶
(傅恒尚欲進兵不允所請余察其時勢/祗可如此蕆事乃詔許受降即令班師)凱旋贊黄閣章¶
服三錫晉(傅恒既成功賜以紅寳石頂金黄帶四團龍/補以示寵異其後奨賜首功如兆恵等皆視)¶
(以為/例)西師兩用兵同心却衆論坐謀無不協用蕆大功¶
建其後征緬甸力請往抒藎猛拱既収服官屯進圍困¶
祗以水土劣兵後多病頓值彼悔罪請爰撤師旅振(傅/恒)¶
(攻老官屯晝夜不輟期在必克逆酋畏懼願納欵懇請/解圍傅恒却勿許然余念瘴鄉水土惡劣又聞軍士多)¶
<pb:KR2m0053_WYG_006-45a>¶
(病不宜久居其地先期諭令撤兵傅恒始/奉命還比歸而病入膏肓不可救矣惜哉)然因受瘴深¶
兼悔隳功悶遂以永辭世飾終典空綣嗟我社稷臣所¶
期寜在近年少長(上/聲)於余騎箕惜且恨¶
　　　故大學士來保¶
　　來保侍¶
皇祖二十餘年厯官一等侍衛¶
皇考時改内務府總管余即位授尚書六曺俱遍乾隆¶
　　十二年擢大學士為軍機大臣二十九年卒於位¶
<pb:KR2m0053_WYG_006-45b>¶
　　入祀賢良祠來保性端謹年躋大耋神明不衰老¶
　　成之度足為庶寮矜式毎詢以康熙年事娓娓可¶
　　聴而於¶
巡幸行圍諸典尤悉葢其在¶
御前最久也善相馬余嘗作歌以賜亦其餘事之足稱¶
　　者¶
初供批本職後充侍衛䕶弓矢固所習慤勤更其素止¶
進恒有常不失尺寸處洊陞掌内府亦久䝉¶
<pb:KR2m0053_WYG_006-46a>¶
恩遇因命長部曺旋贊絲綸布更踐既已深老成遂獨¶
許(叶/)雖無赫赫名却有休休度讀書通大義萬石猶後¶
步¶
　¶
　¶
　¶
　¶
　¶
<pb:KR2m0053_WYG_006-46b>¶
　¶
　¶
　¶
　¶
　¶
　¶
　¶
欽定八旗通志卷首四¶
