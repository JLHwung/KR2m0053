# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:05.803777
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百三十七
<pb:KR2m0053_WYG_151-1a>¶
　欽定四庫全書¶
　欽定八旗通志卷一百三十七¶
　　人物志十七¶
　　　大臣傳三(滿洲鑲黄旗三/喀木  卓布泰)　(辰泰/鰲拜)　(布克沙/遏必隆)　(喀/巴)¶
　　　(哈/)　(尼滿/)　(路什/)　(沃赫/)¶
　　　　辰泰¶
　　　辰泰滿洲鑲黄旗人姓鈕祜禄額亦都孫也父曰¶
　　　車爾格辰泰初以䕶軍叅領從攻明錦州遇寧逺¶
<pb:KR2m0053_WYG_151-1b>¶
　　　援兵先衆直入斬執纛者獲其纛馬天聰三年從¶
太宗文皇帝征明北京駐軍徳勝門外分兵攻廵撫袁崇¶
　　　煥營遇伏奮擊有斬獲五年大軍圍大凌河城眀¶
　　　監軍道張春率衆赴援辰㤗設伏擒其偵卒復以¶
　　　歩戰殱敵衆崇徳元年從征朝鮮與副都統薩木¶
　　　什喀乘夜襲破黄州守将營三年隨睿親王多爾¶
　　　衮率師征眀敗眀兵於豊潤縣攻内監馮永盛總¶
　　　兵侯世禄營皆㧞之又以䕶軍三十敗總兵祖大¶
<pb:KR2m0053_WYG_151-2a>¶
　　　夀騎卒百餘俘獲紀功五年隨征明錦州有降明¶
　　　䝉古蘓班代来歸辰泰率之進攻杏山敗敵兵獲¶
　　　牲畜六年圍錦州敗松山兵我樵採者為敵兵所¶
　　　困辰泰率兵六人援之出又敗敵兵之来襲我後¶
　　　隊者連戰皆捷遂克其郛是年由騎都尉世職晋¶
　　　三等輕車都尉七年從圍錦州掘濠困松山明兵¶
　　　夜犯正黄旗䝉古營辰泰往援擊敗之八年隨貝¶
　　　勒阿巴泰等征明敗總兵馬科於渾河築梁以濟¶
<pb:KR2m0053_WYG_151-2b>¶
　　　眀總兵范志完以兵來拒復擊走之至山東攻克¶
　　　東阿汶上寧陽三城晋二等輕車都尉順治元年¶
　　　從入山海闗破走流賊李自成眀年¶
世祖章皇帝詔叙勲臣晋一等輕車都尉四年授禮部侍¶
　　　郎從征湖廣敗流賊一隻虎於荆州尋奉¶
命為靖南将軍同副都統棟阿頼征福建至則擊賊渠曹¶
　　　大鎬敗之又於建寕敗賊張耀星歩兵四千克同¶
　　　安平和二城五年破海逆鄭彩兵彩遁入海復長¶
<pb:KR2m0053_WYG_151-3a>¶
　　　樂連江二縣擒偽總督顧世臣等十一人於興化¶
　　　斬之以次克復郡縣全閩底定奉¶
㫖嘉奨六年授䕶軍統領七年論功晋二等男擢刑部尚¶
　　　書八年二月遷吏部尚書三月授國史院大學士¶
　　　七月以加上¶
皇太后尊號誤増¶
恩詔赦欵奉¶
上詢問以有例對下廷議坐巧飾誑奏罷任降世職為一¶
<pb:KR2m0053_WYG_151-3b>¶
　　　等輕車都尉九年正月起為禮部尚書二月充㑹¶
　　　試主考官三月授鑲黄旗都統先是兩遇¶
恩詔晋三等子兼一雲騎尉旋以吏部奉¶
覃恩陞襲過濫¶
命改為一等輕車都尉兼一雲騎尉至是奉¶
特㫖晋二等子十年授寧南靖冦大将軍征湖廣十一年¶
　　　改吏部尚書兼都統仍任大将軍十二年孫可望¶
　　　劉文秀盧明臣馮䨇禮等帥衆六萬樓櫓千餘分¶
<pb:KR2m0053_WYG_151-4a>¶
　　　犯岳州武昌而文秀以精兵攻常徳辰泰遣䕶軍¶
　　　統領蘓克薩哈設伏以待叅領呼尼牙羅和先與¶
　　　之遇擊敗其衆復令叅領蘓拜希福等並以舟師¶
　　　迎撃八旗繼進三戰三㨗敵復列艦拒戰發伏兵¶
　　　擊之焚其船别遣兵破其餘衆於徳山下師抵龍¶
　　　陽縣敵又集兵二千来犯我兵𠞰之皆潰奔明臣¶
　　　赴水死䨇禮被創遁文秀走貴州降其副将等四¶
　　　十餘員兵三千餘叙功晋世襲一等子兼一雲騎¶
<pb:KR2m0053_WYG_151-4b>¶
　　　尉未幾以疾卒於軍明年正月¶
世祖召凱旋諸臣勞之以酒¶
諭曰大将軍辰泰南征効力卒於戎行朕甚傷悼因揮淚¶
　　　不已復¶
諭學士麻勒吉等曰若大將軍班師生入國門朕将親酌¶
　宴勞不意中道棄捐不復相見爾等以此一觴奠大将¶
　軍靈次少抒朕追悼之懐諸臣及左右侍從無不感涕¶
賜祭塟如典禮諡忠㐮以其子尼滿襲爵旋卒無嗣以弟¶
<pb:KR2m0053_WYG_151-5a>¶
　　　喇哈達之子白啟為後襲焉¶
　　　　布克沙(子貴復/)¶
　　　布克沙滿洲鑲黄旗人姓𤓰勒佳天聰時以䕶軍¶
　　　校駐防牛荘出偵敵擊敗明兵崇徳二年從征明¶
　　　皮島同叅領鰲拜乘舟先登島岸取之得¶
優賚旋授䕶軍叅領五年大軍圍錦州刈其田木明兵拒¶
　　　戰布克沙率䕶軍十人擊郤敵衆復擊敗杏山松¶
　　　山歩騎兵又同都統圖爾格等設伏敗敵追擊至¶
<pb:KR2m0053_WYG_151-5b>¶
　　　河濵搴敵纛并獲其馬叙功予雲騎尉世職六年¶
　　　復圍錦州明總督洪承疇自松山遣騎来犯戰郤¶
　　　之復破其三營歩兵七年隨貝勒阿巴泰征明擊¶
　　　敗明總兵馬科於渾河岸其别将率三千餘人拒¶
　　　守渡口又擊敗之遂趨山東畧萊州攻克蒙隂沂¶
　　　水二城八年五月凱旋¶
賚銀幣晋世爵為騎都尉順治二年隨英親王阿濟格征¶
　　　流賊李自成於陕西由綏徳進延安屢敗賊衆自¶
<pb:KR2m0053_WYG_151-6a>¶
　　　成走湖廣復躡擊之敗賊衆於安陸武昌又同都¶
　　　統都類追至九江口獲賊船㑹奉¶
詔班師過池州擊走明總兵黄蜚部衆獲其船十有二三¶
　　　年隨豫親王多鐸征蘓尼特部騰機斯偵知布爾¶
　　　噶圖山有賊隨貝勒博和託追斬二十餘人又擊¶
　　　敗土謝圖汗及碩洛汗兵八年二月擢鑲黄旗䝉¶
　　　古副都統九月兼任户部侍郎九年四月以有疾¶
　　　觧侍郎任八月並罷副都統先是叙平流賊暨征¶
<pb:KR2m0053_WYG_151-6b>¶
　　　騰機斯功由騎都尉加一雲騎尉及三遇¶
恩詔洊晋一等輕車都尉十四年卒長子哈楚罕襲第三¶
　　　子貴復任侍衛兼佐領順治十六年大軍既定雲¶
　　　南沅江土司那嵩復叛貴復隨都統卓洛討平之¶
　　　康熈十四年隨安親王岳樂討逆藩耿精忠至江¶
　　　西敗賊于苻潭浦賊将李茂珠等率萬餘人相拒¶
　　　于建昌府城南鐘鼓山貴復力戰被創尋以創發¶
　　　卒予雲騎尉世職以其子璫色襲¶
<pb:KR2m0053_WYG_151-7a>¶
　　　　喀喀木¶
　　　喀喀木滿洲鑲黄旗人姓薩哈爾察先世居烏喇¶
　　　部父瑭阿禮當¶
太祖髙皇帝時率百人来歸授佐領使轄之從征遼東有¶
　　　功予三等輕車都尉世職後從征瓦爾喀為熊傷¶
　　　而卒喀喀木襲職¶
太宗文皇帝崇徳三年授吏部理事官五年隨承政索海¶
　　　征呼爾哈部敵據柵拒戰喀喀木率衆攻破其柵¶
<pb:KR2m0053_WYG_151-7b>¶
　　　擊斬二百人生擒索倫兵一百三十以歸七年隨¶
　　　征眀松山以本旗将領失律未察舉降世職為騎¶
　　　都尉八年二月擢吏部叅政¶
世祖章皇帝順治元年署副都統隨大軍入山海闗督後¶
　　　隊兵擊敗流賊李自成叙功加一雲騎尉時改叅¶
　　　政曰侍郎喀喀木仍任吏部四年考滿復三等輕¶
　　　車都尉世職尋奉¶
命率兵征鄖陽先是大兵定湖廣明鄖陽總兵王光恩迎¶
<pb:KR2m0053_WYG_151-8a>¶
　　　降即與原官留鎮至是以罪逮繫其弟王光泰遂¶
　　　叛紏衆據鄖陽自稱明鎮武伯聫結叛賊賀珍武¶
　　　大定等為應援提督孫定遼戰歿賊勢猖獗喀喀¶
　　　木自河南進征将薄鄖陽光㤗乃遁喀喀木偕副¶
　　　将王平率兵渡河追𠞰至房縣斬級千餘光㤗及¶
　　　偽總兵李世英等竄四川喀喀木還駐鄖陽五年¶
　　　春總督羅繡錦以叛鎮金聲桓自江西窺湖廣請¶
　　　留喀喀木駐防荆州六年還京七年兼任鑲黄旗¶
<pb:KR2m0053_WYG_151-8b>¶
　　　副都統三遇¶
恩詔晋爵三等男初鄂爾多斯部扎穆素多爾濟屯牧神¶
　　　木邉外害我使臣叛逃既而扎穆素悔罪来歸多¶
　　　爾濟竄匿賀蘭山屢犯邉界肆刦掠八年九月喀¶
　　　喀木奉¶
命同都統噶達渾等率兵討之九年正月自寧夏出水驛¶
　　　口至賀蘭山後分兵搜𠞰斬多爾濟及其弟二人¶
　　　並部衆悉殱之俘幼弱及婦女以歸獲馬駝各數¶
<pb:KR2m0053_WYG_151-9a>¶
　　　百牛千餘羊萬餘是年五月授鎮守江寧總管十¶
　　　年¶
命為靖南将軍𠞰廣東賊㓂時李定國自廣西掠廣東潮¶
　　　州總兵郝尚乆應之踞城以叛喀喀木至廣州同¶
　　　靖南王耿繼茂進征潮州攻圍逾月以雲梯兵克¶
　　　城尚乆投井死潮州及附近州縣悉平仍還駐江¶
　　　寧十六年六月海賊鄭成功䧟鎮江襲踞𤓰洲遂¶
　　　犯江寧喀喀木與總督郎廷佐提督管效忠協謀¶
<pb:KR2m0053_WYG_151-9b>¶
　　　禦擊檄調蘓松總兵梁化鳳等赴援㑹貴州凱旋¶
　　　之副都統噶褚哈瑪爾賽率兵由長江東下亦使¶
　　　人邀之駐守喀喀木與宻議曰賊勢盛宜乘其未¶
　　　集先擊之乃簡兵逆擊賊衆之先至者賊敗郤獲¶
　　　舟二十餘七月成功悉衆薄城連營八十有三賊¶
　　　艘蔽江喀喀木與文武官晝夜防守俟援兵既集¶
　　　議以緑旗兵先擊賊營於儀鳳鍾阜門外梁化鳳¶
　　　出儀鳳管效忠出鍾阜夾攻截擊殱賊甚衆陣擒¶
<pb:KR2m0053_WYG_151-10a>¶
　　　偽總統余新及偽總兵二賊氣奪次日喀喀木同¶
　　　噶褚哈瑪爾賽率兵出神䇿門見賊據山列陣乃¶
　　　先分兵左右仰攻而自率精鋭擣其中堅陣擒偽¶
　　　提督甘輝及偽總兵數人斬馘無算成功収潰衆¶
　　　乘船遁我水師復截擊之淹斃過半焚其船五百¶
　　　餘又分水陸追剿賊之在鎮江𤓰洲者皆遁㨗¶
聞下部優叙尋兵部請議前此失䧟鎮江𤓰洲罪¶
上念其固守江寧功可抵罪予免議¶
<pb:KR2m0053_WYG_151-10b>¶
聖祖仁皇帝康熈元年改江寧總管為将軍仍以喀喀木¶
　　　任之七年八月卒以其子喇揚阿襲一等輕車都¶
　　　尉兼一雲騎尉¶
　　　　卓布泰¶
　　　卓布泰滿洲鑲黄旗人姓𤓰勒佳偉齊次子也¶
太宗文皇帝時任佐領崇徳四年隨承政薩木什喀索海¶
　　　征呼爾哈部有鐸陳阿薩津二城以兵四百逆戰¶
　　　卓布泰與佐領薩弼圖率甲士九十人擊敗之斬¶
<pb:KR2m0053_WYG_151-11a>¶
　　　級五十敵復與索倫部長博穆博果爾合兵来拒¶
　　　卓布泰率先邀擊挫敵獲丁壮六十有竒叙功授¶
　　　雲騎尉世職五年任叅領隨大軍征明錦州於松¶
　　　山杏山間連敗敵兵六年鄭親王濟爾哈朗復圍¶
　　　錦州明總督洪承疇以重兵列營山口拒守卓布¶
　　　泰同副都統翁阿岱迎戰明兵敗遁大軍合左右¶
　　　翼擊敵于松山復與翁阿岱率兵破之還軍敵躡¶
　　　襲我後翁阿岱中創仆卓布泰力戰殺賊掖翁阿¶
<pb:KR2m0053_WYG_151-11b>¶
　　　岱乘馬以歸七年十月隨貝勒阿巴泰征明至青¶
　　　州屢敗敵軍明總兵張登科和應薦等合八鎮兵¶
　　　来拒卓布泰率師奮擊大敗之又乘夜襲破其餘¶
　　　衆八年五月凱旋¶
賚白金兼任兵部理事官¶
世祖章皇帝順治元年同叅領沙爾瑚達征黒龍江攻克¶
　　　圖瑚勒禪城獲丁壮二百餘是年冬隨豫親王多¶
　　　鐸追剿流賊李自成師次潼闗同都督恩格圖等¶
<pb:KR2m0053_WYG_151-12a>¶
　　　連敗賊衆二年進克西安自成遁湖廣卓布泰與¶
　　　䕶軍統領敦拜阿爾津等追擊殱賊騎三百移師¶
　　　下江南隨端重親王博洛征浙江敗敵衆於杭州¶
　　　松江海寧平湖諸郡邑斬級數百獲戰艦百餘三¶
　　　年復隨端重親王征福建署副都統師次延平明¶
　　　唐王朱聿鍵走汀州大軍追𠞰之卓布泰别率兵¶
　　　直趨福州攻克其城是年叙功晋世職騎都尉兼¶
　　　一雲騎尉明年考滿晋三等輕車都尉五年隨鄭¶
<pb:KR2m0053_WYG_151-12b>¶
　　　親王濟爾哈朗征湖南時衡州寳慶諸郡為明桂¶
　　　王朱由榔之将所踞六年四月卓布泰復署副都¶
　　　統同都統佟圖頼等自湘潭進征連破敵寨斬其¶
　　　總兵陶養用遂復衡州桂王将胡一青以歩騎萬¶
　　　餘踞城南山岡列七營卓布泰與佟圖頼合攻之¶
　　　皆潰走又擊敗其總兵王進才方世勇周進唐等¶
　　　於道州靖州七年凱旋得¶
優賚八年擢刑部侍郎九年改授鑲黄旗副都統尋遷䕶¶
<pb:KR2m0053_WYG_151-13a>¶
　　　軍統領列議政大臣叙湖南功並先後遇¶
恩詔晋爵至二等男世襲㒺替十一年擢内大臣十三年¶
　　　任鑲黄旗都統十四年¶
命為征南将軍率兵至廣西與湖南四川兩路大兵㑹期¶
　　　規取黔滇時朱由榔竄雲南其将李定國白文選¶
　　　李成爵等分據黔西要隘十五年九月卓布泰次¶
　　　獨山州與信郡王多尼等約師期遂率兵由都勻¶
　　　進盤江賊聞大兵至悉沉船潜伏山谷卓布泰用¶
<pb:KR2m0053_WYG_151-13b>¶
　　　土司岑繼魯言從下流十里取所沉船中夜濟師¶
　　　李成爵以衆萬餘屯據涼水井大破之進攻雙河¶
　　　口山寨李定國列象陣拒戰擊之俱潰定國又悉¶
　　　衆為三十營列柵固守卓布泰分軍三隊張左右¶
　　　翼進擊再戰皆㨗追斬四十餘里獲其象馬嗣聞¶
　　　賊衆尚堅守鐡索橋乃從晋安間道進羅平州㑹¶
　　　信郡王等軍攻克雲南城由榔奔永昌十六年二¶
　　　月同貝勒尚善等進鎮南州破白文選於玉龍闗¶
<pb:KR2m0053_WYG_151-14a>¶
　　　渡瀾滄江取永昌由榔奔騰越復進𠞰之渡潞江¶
　　　定國以兵六千伏磨盤山卓布泰分兵八隊以鎗¶
　　　礮發其伏掩擊之斬殺過半遂取騰越州由榔奔¶
　　　緬甸卓布泰乘勝追逐越南甸至孟村而還㨗¶
聞¶
賚蟒服鞍馬明年二月還京¶
命内大臣迎勞之仍任都統兼佐領尋追論在軍營時鞫¶
　　　勘将士功罪不實應革爵罷任議政王貝勒等召¶
<pb:KR2m0053_WYG_151-14b>¶
　　　卓布泰告之卓布泰厲聲争辯王貝勒等劾其出¶
　　　言怨望請處絞籍沒¶
上命從寛革爵罷任¶
聖祖仁皇帝康熈三年復原爵八年以弟鰲拜獲罪連坐¶
　　　革爵十六年¶
聖祖念其征雲南有功仍復二等男世爵十七年卒¶
賜祭塟如典禮諡武襄子増夀襲爵¶
　　　　鰲拜¶
<pb:KR2m0053_WYG_151-15a>¶
　　　鰲拜滿洲鑲黄旗人姓𤓰勒佳衛齊第三子也初¶
　　　以䕶軍校從征屢立戰功天聰八年授騎都尉世¶
　　　職任叅領從¶
太宗文皇帝征察哈爾收其散亡部衆旋奉¶
命與䕶軍統領譚㤗等由上方堡入明邉設伏以越界出¶
　　　畧又不至期㑹地¶
詔奪其所俘獲崇徳二年隨征明皮島武英郡王阿濟格¶
　　　集諸将問進取之䇿鰲拜與叅領準塔願為前驅¶
<pb:KR2m0053_WYG_151-15b>¶
　　　與王約曰不得此島勿復見王遂與準塔連舟渡¶
　　　海敵嚴陣拒堡上我兵莫能登鰲拜大呼超躍而¶
　　　上冒矢石直前搏戰準塔繼之明軍披靡遂克其¶
　　　島¶
太宗以此島可比大城¶
命優叙晋三等男¶
賜巴圖魯號四年率䕶軍略地錦州有斬獲六年隨鄭親¶
　　　王濟爾哈朗圍錦州以歩戰敗明歩軍營功最得¶
<pb:KR2m0053_WYG_151-16a>¶
優賚晋爵一等方大兵之圍錦州也明援兵踵至城内兵¶
　　　復乘間衝突夾擊我軍鰲拜往来接戰每不待軍¶
　　　令輙當先䧟陣五戰皆㨗時明總督洪承疇等率¶
　　　兵十三萬赴援¶
太宗親統大兵環松山而營敵兵出犯屢擊却之還營度¶
　　　眀師必宵遁¶
命鰲拜移駐右翼汛地協力追𠞰夜一鼓明兵果遁鰲拜¶
　　　與䕶軍統領阿濟格尼堪等相繼躡擊擒斬過半¶
<pb:KR2m0053_WYG_151-16b>¶
　　　七年擢䕶軍統領八年隨貝勒阿巴㤗等征眀攻¶
　　　邉城指揮本旗兵先登克之長驅入邉敗明守将¶
　　　進薄燕京畧地至山東三敗明兵斬殺甚衆攻兖¶
　　　州府及臨清汶上諸邑並麾軍前進有功别遣将¶
　　　士畧取四城凱還師次宻雲擊走敵兵三千復破¶
　　　明總兵吴三桂總督范志完諸軍是嵗十月叙功¶
　　　晋三等子¶
賚金幣甚厚順治元年隨大兵定燕京二年¶
<pb:KR2m0053_WYG_151-17a>¶
世祖章皇帝命考核羣臣功績鰲拜以忠勤戮力晋一等¶
　　　子隨英親王阿濟格征湖廣至安陸破流賊李自¶
　　　成兵睿親王多爾衮以英親王有罪令鰲拜與都¶
　　　統譚㤗於軍中集衆暴其狀鰲拜譚㤗匿之不以¶
　　　示衆論罪罰鍰明年隨肅親王豪格征四川敗叛¶
　　　将賀珍兵於楚湖師抵西充賊渠張獻忠列營拒¶
　　　戰鰲拜奮擊大破之斬獻忠於陣賊衆収合餘燼¶
　　　復犯我師鰲拜遣軍士連擊敗之旋偕侍衛李國¶
<pb:KR2m0053_WYG_151-17b>¶
　　　翰等分𠞰賊黨俘斬無算下遵義䕫州茂州諸郡¶
　　　邑五年二月部臣論隨征㕘領希爾根冒功爭賞¶
　　　罪鰲拜坐軍中詳勘不實論革世職又以貝子屯¶
　　　齊等訐告鰲拜於崇徳八年與䕶軍統領圖頼等¶
　　　六人謀立肅親王私結盟誓廷議應死並得¶
㫖罰贖四月侍衛科普索訐告鰲拜擅撥䕶軍為侍衛遏¶
　　　必隆守門仍論死¶
上復宥之十一月統兵駐防大同時總兵姜瓖叛鰲拜率¶
<pb:KR2m0053_WYG_151-18a>¶
　　　七騎敗賊兵三百餘明年端重親王博洛率師至¶
　　　與鰲拜合攻大同鰲拜遣部将敗賊兵之奪我礮¶
　　　者賊将楊振威率兵萬餘犯正藍旗營鰲拜以右¶
　　　翼三旗兵大破其衆賊兵五千餘由大同北山至¶
　　　立兩營逼我軍鰲拜率精鋭進𠞰破其一營乘勝¶
　　　逐北瓖聞北山援兵至亦盡發城中出拒我師鰲¶
　　　拜縱擊斬獲殆盡賊将復以兵截戰敗之於忻口¶
　　　再敗之於晋祠鎮攻汾州闗克孝義縣皆以㨗¶
<pb:KR2m0053_WYG_151-18b>¶
聞七年睿親王有疾貝子錫翰等請¶
駕臨幸王以錫翰違令凟請鰲拜目擊其非不即執訊降¶
　　　爵為一等男并罰贖¶
世祖親政晋三等侯八年任議政大臣叙功晋一等侯兼¶
　　　一雲騎尉九年自陳勞績且以忤睿親王意致屈¶
　　　抑戰功訟於¶
上詔部議晋二等公¶
賜勅予世襲免死二次尋授領侍衛内大臣十三年奏請¶
<pb:KR2m0053_WYG_151-19a>¶
　　　三年一次舉行¶
大閲以講武事傳令大臣侍衛等¶
御前較射著為令是年十二月創發卧疾¶
上親臨視明年以¶
恩詔加少保兼太子太保尋加少傅兼太子太傅教習武¶
　　　進士十八年受¶
顧命奉¶
聖祖仁皇帝嗣統與内大臣索尼蘇克薩哈遏必隆為輔¶
<pb:KR2m0053_WYG_151-19b>¶
　　　政大臣既受事與内大臣飛揚古有隙又飛揚古¶
　　　子侍衛倭赫及侍衛西住折克圖覺羅塞爾弼同¶
　　　直¶
御前不加禮輔臣鰲拜惡之遂論倭赫等擅乘¶
御馬及取¶
御用弓矢射鹿罪並棄市坐飛揚古怨望亦棄市并殺其¶
　　　子尼侃薩哈連籍其家以與弟都統穆里瑪先是¶
　　　鑲黄旗屯荘畫給保定河間涿州之地已二十年¶
<pb:KR2m0053_WYG_151-20a>¶
　　　蘇克薩哈鰲拜姻婭也論事多齟齬積而成讐鰲¶
　　　拜因蘓克薩哈籍隸正白旗欲以薊州遵化遷安¶
　　　諸荘改撥鑲黄旗而别圈民地給正白旗康熈五¶
　　　年使旗人訴請以牒部大學士蘓納海管戸部議¶
　　　阻之貝子温齊等以履勘鑲黄旗地不堪耕種疏¶
聞遣蘓納海與直隸總督朱昌祚廵撫王登聫丈量酌易¶
　　　時則兩旗人較量肥瘠相持乆不决而旗地待換¶
　　　民地侍圈所在荒廢不耕百姓環訴失業昌祚等¶
<pb:KR2m0053_WYG_151-20b>¶
　　　交疏請停止圈換之令鰲拜怒坐蘇納海撥地遲¶
　　　悮昌祚等紛更妄奏悉逮治棄市且以蘓納海族¶
　　　人已故額駙英俄爾岱為睿親王私黨令部臣盡¶
　　　削世襲以洩其忿明年議蘓克薩哈罪慮大學士¶
　　　巴㤗逆己意不使與聞坐蘓克薩哈以大臣觖望¶
　　　蓄異志論應磔¶
上鑒其枉鰲拜攘臂强争卒予絞并誅其族属鰲拜之受¶
顧命也名列遏必隆後至是索尼死矣班行章奏鰲拜皆¶
<pb:KR2m0053_WYG_151-21a>¶
　　　前列日與弟穆里瑪侄侍衛塞本特訥莫大學士¶
　　　公班布爾善尚書阿思哈噶褚哈馬爾賽都統濟¶
　　　世侍郎泰璧圖學士吴格塞等黨比營私是時侍¶
　　　讀熊賜履遵¶
㫖條奏時政有曰内臣者外臣之表也又曰急功喜事但¶
　　　知趨目前尺寸之利以便其私圖鰲拜聞而惡之¶
　　　曰是劾我也入¶
對時輙請¶
<pb:KR2m0053_WYG_151-21b>¶
申禁言官不得上書陳奏¶
聖祖既躬親大政冀其感¶
恩悔罪克保功名¶
特命鰲拜於二等公外加¶
賜一等公以其子那摩佛襲二等公爵七年¶
世祖配¶
天覃恩加鰲拜太師加那摩佛太子少師時有竊其馬者¶
　　　鰲拜捕斬之併殺¶
<pb:KR2m0053_WYG_151-22a>¶
御馬羣牧長怒䝉古都統俄訥喇哈達宜理布于議政時¶
　　　不附已即令蒙古都統不與㑹議馬爾賽故部臣¶
　　　請諡¶
上不允鰲拜令仍給與諡八年五月¶
上以鰲拜結黨専擅勿思悛改¶
命議政王等逮治鰲拜罪¶
諭曰前工部尚書員缺鰲拜以朕素不知之濟世妄稱才¶
　能推補通同結黨以欺朕躬又奏稱戸部尚書應授二¶
<pb:KR2m0053_WYG_151-22b>¶
　員将馬爾賽徇情補用又鰲拜於朕前辦事不求當理¶
　稍有拂意即将部臣叱喝引見時在朕前施威震衆科¶
　道官條奏鰲拜屢請禁止恐身干物議閉塞言路凡用¶
　人行政欺朕専權恣意妄為文武各官欲盡出伊門下¶
　與穆里瑪等結成同黨凡事在家定議然後施行且倚¶
　仗兇惡棄毁國典與伊相合者薦拔之不合者䧟害之¶
　朕念鰲拜舊臣望其改惡悔過今乃貪聚賄賂奸黨日¶
　甚上違¶
<pb:KR2m0053_WYG_151-23a>¶
君父重托下則殘害生民種種惡跡難以枚舉其嚴挐勘¶
　審于是康親王傑書等列其攬權欺㒺諸罪状請革職¶
　　　立斬籍沒那摩佛亦論死¶
上親加鞫訊情罪俱實¶
諭曰鰲拜以勲舊大臣受恩¶
皇考遺詔輔佐政務理宜精白乃心盡忠圗報不意結黨¶
　専權紊亂國政紛更成憲㒺上行私朕乆已悉知尚望¶
　其改行從善克保功名以全終始乃近觀其罪惡日多¶
<pb:KR2m0053_WYG_151-23b>¶
　命諸王大臣公同究審俱已得實以所犯重大擬以正¶
　法本當依擬處分但念鰲拜在累朝効力年乆且¶
皇考曽經倚任朕不忍加誅姑從寛革職籍沒仍行拘禁¶
　那摩佛亦免死革職拘禁鰲拜死乃出那摩佛于獄而¶
　　　釋之卒於家五十二年¶
上復念鰲拜戰陣功多¶
特追賜一等男以其弟巴哈之孫蘓赫襲蘓赫卒仍以鰲¶
　　　拜孫達福襲¶
<pb:KR2m0053_WYG_151-24a>¶
世宗憲皇帝時¶
賜鰲拜祭𦵏復一等公世襲㒺替加封號曰超武¶
　　　　遏必隆¶
　　　遏必隆滿洲鑲黄旗人姓鈕祜禄額亦都第十六¶
　　　子也母和碩公主天聰八年¶
太宗文皇帝賜勅命遏必隆襲其父一等子爵任侍衛九¶
　　　年¶
詔免功臣徭役遏必隆與焉並給人戸使管佐領事貝勒¶
<pb:KR2m0053_WYG_151-24b>¶
　　　尼堪福晋遏必隆兄都統圖爾格之女也無子詐¶
　　　取僕婦女為己生尼堪入奏¶
命刑部承政索海等㑹鞫之遏必隆告於鄭親王濟爾哈¶
　　　朗曰索海與尼堪為姻戚恐左袒宜勿與訊及㑹¶
　　　勘福晋謀詐事實遏必隆坐徇庇欺誑削爵崇徳¶
　　　六年從¶
上征明移營松山浚濠環守明總兵曹變蛟率乳峰山歩¶
　　　騎欲棄寨突圍出屢犯兩黄旗營遏必隆連擊敗¶
<pb:KR2m0053_WYG_151-25a>¶
　　　之夜三鼓變蛟集敗兵突犯¶
御營遏必隆與侍衛坤巴圖魯巴什塔及大臣錫翰等堅¶
　　　守後營門壘力戰殪十餘人變蛟負創以其衆遁¶
　　　走¶
詔守衛不嚴諸臣輸罰鍰分賚禦敵将士遏必隆得¶
優賞七年隨饒餘貝勒阿巴㤗等征明入長城克薊州進¶
　　　兵山東抵兖州攻夏津先登克其城授騎都尉世¶
　　　職順治二年流賊李自成遺孽李錦與賊黨郝搖¶
<pb:KR2m0053_WYG_151-25b>¶
　　　旂等竄聚湖廣為亂荆襄武漢道路多梗遏必隆¶
　　　隨順承郡王勒克徳渾往討之師次武昌賊據守¶
　　　要隘遏必隆先衆攻擊大軍繼進斬殺無算遂㧞¶
　　　鐡門闗叙功晋二等輕車都尉五年兄子侍衛科¶
　　　普索訐其與白旗諸王有隙設兵䕶門事論死籍¶
　　　沒得¶
㫖免死革世職及佐領籍家産之半八年¶
世祖章皇帝既親政遏必隆訟削職寃¶
<pb:KR2m0053_WYG_151-26a>¶
詔復職明年科普索獲罪以所襲圖爾格之二等公爵令¶
　　　遏必隆併襲為一等公有䕶軍擺思哈喇者當¶
太宗上賔時托疾不守門至是已授騎都尉又一雲騎尉¶
　　　遏必隆舉劾其前罪下部鞫實置之法籍其家以¶
　　　與遏必隆旋任議政大臣三月掌鑾儀衛事十月¶
　　　擢領侍衛内大臣十四年加少保兼太子太保尋¶
　　　加少傅兼太子太傅十八年受¶
遺詔與索尼蘓克薩哈鰲拜同為輔政大臣康熈六年三¶
<pb:KR2m0053_WYG_151-26b>¶
　　　月御史張惟赤疏請¶
聖祖仁皇帝親政於是索尼等以歸政請遏必隆亦懇請¶
　　　再三是嵗七月¶
上躬親大政¶
諭部加恩輔臣以示酬庸之典¶
詔從部議¶
加賜遏必隆一等公爵復以其長子法喀襲原授之一等¶
　　　公遏必隆奏辭不允¶
<pb:KR2m0053_WYG_151-27a>¶
賜戴䨇眼孔雀翎眀年加太師尋乞罷輔政¶
温諭慰留又眀年再請乃許先是輔政時索尼老病鰲拜¶
　　　多専政與蘓克薩哈不相能遏必隆不能自異及¶
　　　鰲拜倡圈易旗地之令中外大臣皆謂為不便遏¶
　　　必隆欲停止窺鰲拜意在必行遂弗與爭既而鰲¶
　　　拜矯¶
㫖誅大學士蘓納海等復族誅蘓克薩哈遏必隆皆不為¶
　　　阻亦不入奏八年鰲拜獲罪¶
<pb:KR2m0053_WYG_151-27b>¶
上以遏必隆同列輔政明知其惡而緘口不語¶
詔法司併逮問論死¶
上復念其結黨無實宥之削太師銜及後¶
賜之一等公九年¶
諭兵部曰前以輔政大臣遏必隆知鰲拜樹黨亂政不豫¶
　行紏劾故坐之罪今念其為¶
皇考顧命大臣且勲臣子其咎止於因循瞻顧未嘗躬負¶
　重愆特為寛宥仍以公爵宿衛内廷遏必隆遂以一等¶
<pb:KR2m0053_WYG_151-28a>¶
　　　公品級入¶
　　朝侍直十二年十二月疾篤¶
上臨視慰問及卒¶
賜祭塟諡恪僖勒石墓道碑文稱其賦性敬慎制行端方¶
　　　慤誠報國著有勤勞云尋以¶
册立¶
孝昭仁皇后推¶
恩所生¶
<pb:KR2m0053_WYG_151-28b>¶
特㫖令立家廟¶
賜御製碑文復¶
御書䇿名金石四字以額其祠五十一年¶
上念遏必隆曽襲其父世爵縁事削除未襲¶
特命以其第四子音徳襲一等子世爵子五人音徳别有¶
　　　𫝊¶
　　　　巴哈¶
　　　巴哈滿洲鑲黄旗人姓𤓰勒佳衛齊第四子也初¶
<pb:KR2m0053_WYG_151-29a>¶
　　　任一等侍衛¶
太宗文皇帝崇徳二年設議政大臣二十有四巴哈與焉¶
　　　七年從征明錦州凱旋¶
上幸牧馬所¶
命内大臣侍衛與新降之明總兵祖大夀等校射奨賞有¶
　　　差巴哈得¶
賜駝一¶
世祖章皇帝順治元年隨大軍入山海闗定燕京二年以¶
<pb:KR2m0053_WYG_151-29b>¶
　　　巴哈在¶
太宗朝扈從著勞授騎都尉世職時睿親王多爾衮攝政¶
　　　都統譚㤗訐内大臣索尼詆誹睿親王及捕魚牧¶
　　　馬鼓琴演戲諸欵法司鞫訊以巴哈曽與索尼同¶
　　　觀偶戲議革世職罷任¶
詔貰之三年隨肅親王豪格征陜西四川尋以考滿並叙¶
　　　隨征功晉世職至一等輕車都尉六年睿親王帥師¶
　　　討大同叛鎮姜瓖巴哈請從征自効王弗許復¶
<pb:KR2m0053_WYG_151-30a>¶
　　　再三請王使人諭以或隨明甲隊或隨暗甲隊惟¶
　　　所自便巴哈知王終弗用也拂衣起遽歸翼日議¶
　　　罪應斬改罰贖七年睿親王有疾貝子錫翰等奏¶
　　　請¶
上駕臨視睿親王罪以擅請並責巴哈弗執問復罰鍰八¶
　　　年¶
上親政¶
命為議政大臣三遇¶
<pb:KR2m0053_WYG_151-30b>¶
恩詔晋爵至一等男初肅親王為睿親王搆䧟卒於獄子¶
　　　富綬尚幼尚書宗室鞏阿岱議殺之巴哈同内大¶
　　　臣哈什屯持不可乃止鞏阿岱因與其弟錫翰及¶
　　　侍衛冷僧機勸睿親王疎逺巴哈及其兄鰲拜既¶
　　　而錫翰復以巴哈入直¶
御前太數及内大臣西訥布庫等議其罪聞有¶
㫖嘉巴哈勤勞議乃寝至是¶
上以鞏阿岱錫翰冷僧機西訥布庫朋比妄行¶
<pb:KR2m0053_WYG_151-31a>¶
命諸王大臣鞫訊巴哈證其狀咸伏誅十二年以巴哈恪¶
　　　供職業加少保兼太子太保十四年晋少傅兼太¶
　　　子太傅十五年授領侍衛内太臣¶
聖祖仁皇帝康熈六年以其子訥爾都尚公主封和碩額¶
　　　駙八年¶
上以察哈爾阿布奈乆缺朝請無藩臣禮¶
命巴哈往察其狀及還㑹鰲拜以結黨擅權獲罪同父兄¶
　　　弟並褫革論斬籍沒¶
<pb:KR2m0053_WYG_151-31b>¶
上念巴哈宣力年乆貸其罪並免籍沒後以疾卒子九人¶
　　　次子蘇爾達别有𫝊¶
　　　　尼滿¶
　　　尼滿滿洲鑲黄旗人姓富察崇徳六年考授筆帖¶
　　　式順治二年授編修八年晋内秘書院侍讀十年¶
　　　遷侍讀學士十三年考滿¶
恩廕一子入監讀書尋擢内宏文院學士十五年遷¶
　　保和殿學士兼禮部左侍郎十七年六月晋刑部右¶
<pb:KR2m0053_WYG_151-32a>¶
　　　侍郎給事中孫光祀成肇毅及鎮海将軍劉之源¶
　　　江南總督郎廷佐疏劾蘇松提督馬逢知隂附海¶
　　　賊鄭成功¶
命廷臣㑹鞫僉以逢知交通海逆罪重擬并其子駢誅¶
上以逢知叛逆未得實情¶
命尼滿往江南同之源廷佐確審尋以賊犯江寧逢知託¶
　　　言招撫隂相比附不誅賊黨交通書信入奏逢知¶
　　　抵罪如律康熈二年授本部尚書五年遷都察院¶
<pb:KR2m0053_WYG_151-32b>¶
　　　左都御史六年四月疏言流徙寧古塔尚陽堡各¶
　　　犯許認修城樓及部院衙門贖罪該犯家産籍沒¶
　　　工費數萬何自而得一經奉¶
㫖回籍視稍贍之家挾詐逼勒致良民受害請嗣後認工¶
　　　贖罪者概停從之八年七月疏言民所頼以生者¶
　　　惟農與商大臣不宜與小民争利今在外藩王等¶
　　　不能仰體¶
皇上愛民至意凡商貨輳集多獲利益之所占據貿易縱¶
<pb:KR2m0053_WYG_151-33a>¶
　　　屬放債牟利州縣官莫敢誰何此輩遂肆行無忌¶
　　　逼民變産償債甚至釀命案請¶
敕禁藩王等商人除本城貿易外如仍貿易各處地方官¶
　　　不即查挐被人舉首者以徇庇論本主以縱属治¶
　　　罪貨物債銀入官又疏言百姓固苦於不肖官員¶
　　　脧削更苦於差役繁劇如差遣官員船隻夫馬一¶
　　　切供應雖額設錢糧而貪官汙吏藉端徴派侵漁¶
　　　請嗣後除軍國大事仍由内差其他責成各督撫¶
<pb:KR2m0053_WYG_151-33b>¶
　　　如隠匿徇庇重治其罪俱下部議行是年九月甄¶
　　　别部院堂官議以尼滿歴任年乆辦事雖勤重大¶
　　　事未見指叅應降二級留任得¶
㫖尼滿著以原品隨旗行走未㡬卒¶
　　　　路什(子布納海/)¶
　　　路什姓納喇世居章嘉城父克恩¶
太祖髙皇帝時来歸隸滿洲鑲黄旗¶
太宗文皇帝崇徳七年路什隨貝勒阿巴㤗征明至山東¶
<pb:KR2m0053_WYG_151-34a>¶
　　　兖州府我軍以雲梯攻城路什先登克之¶
賜號巴圖魯授三等輕車都尉世職¶
世祖章皇帝順治元年睿親王多爾衮統大兵入山海闗¶
　　　路什任叅領與佐領衮㤗以歩兵擊敗流賊李自¶
　　　成復同副都統阿哈尼堪追至望都縣敗之二年¶
　　　隨英親王阿濟格赴陜西征勦李自成斷其歸路¶
　　　與副都統阿喇善敗賊於綏徳州遂圍延安府自¶
　　　成兄子錦踞城抗拒路什隨大軍七戰皆㨗錦遁¶
<pb:KR2m0053_WYG_151-34b>¶
　　　去自成為豫親王多鐸所敗棄西安南走商州遁¶
　　　入湖南英親王統大兵躡其後至武昌自成賊巢¶
　　　在焉偽侯劉宗敏等率衆拒戰路什同前鋒統領¶
　　　蘓拜擊敗其衆并俘獲自成妻孥是年叙入闗敗¶
　　　流賊功晋二等輕車都尉明年肅親王豪格奉¶
命西征路什率兵隨時叛将賀珍犯陜西漢中以賊兵二¶
　　　千踞守雞頭闗路什同䕶軍統領鰲拜力戰克之¶
　　　追破珍于楚湖遂入四川與䕶軍統領希爾根擊¶
<pb:KR2m0053_WYG_151-35a>¶
　　　敗流賊張獻忠及獻忠滅路什分兵𠞰餘賊俘斬¶
　　　甚衆七年九年兩遇¶
恩詔晋爵三等男十五年隨信郡王多尼征貴州明桂王¶
　　　朱由榔使其将羅大順拒戰於黔西州十萬溪箐¶
　　　路什同前鋒統領鄂訥副都統噶褚哈分兵三隊¶
　　　奮擊連敗賊衆十七年叙功並録前此陜西湖廣¶
　　　四川戰績晋爵二等男世襲㒺替¶
聖祖仁皇帝康熈十七年貝勒尚善等進師湖南𠞰逆藩¶
<pb:KR2m0053_WYG_151-35b>¶
　　　吴三桂路什率所部兵扼岳陽湖之九馬嘴值賊¶
　　　舟卒来犯路什奮戰力竭沒於陣事¶
聞予䘏晋一等男兼一雲騎尉子布納海襲三十六年¶
上親征厄魯特噶爾丹布納海隨領侍衛内大臣伯費揚¶
　　　古由西路進兵敗賊于昭莫多師旋叙功晋爵三¶
　　　等子四十六年以年老乞休子瑚什屯改襲二等¶
　　　男¶
　　　　沃赫¶
<pb:KR2m0053_WYG_151-36a>¶
　　　沃赫滿洲鑲黄旗人費英東之孫也崇徳八年襲¶
　　　父察喀尼三等子爵順治七年九年兩遇¶
恩詔洊晋一等子十五年授散秩大臣十六年¶
世祖章皇帝追念費英東為開創功臣予三等公世襲㒺¶
　　　替旋擢内大臣康熈八年内大臣鰲拜獲罪拘禁¶
　　　沃赫因與同族部議革官職¶
聖祖仁皇帝命留三等公爵在驍騎營行走十三年六月¶
　　　逆藩吴三桂耿精忠遣賊黨分路㓂掠江西沃赫¶
<pb:KR2m0053_WYG_151-36b>¶
　　　同三等子穆成額俱奉¶
命署副都統領兖州駐防兵赴定南将軍希爾根軍協力¶
　　　防𠞰十月沃赫同副都統幹都海總兵官趙應奎¶
　　　等破耿逆偽總兵左宗邦之兵於分宜擒斬甚衆¶
　　　十一月吴逆偽将軍朱君聘偽總兵黄乃忠合兵¶
　　　數萬自萍鄉来犯袁州沃赫同幹都海穆成額趙¶
　　　應奎等擊敗之西村又登山斬賊五千餘級時賊¶
　　　黨踞安福沃赫防守分宜議令穆成額分兵先往¶
<pb:KR2m0053_WYG_151-37a>¶
　　　而遣䕶軍一半繼之大破賊衆用雲梯攻城復安¶
　　　福縣十四年四月𠞰賊鸞石嶺白水口等處擒斬¶
　　　無算十五年正月遇¶
恩詔加太子太保二月隨大将軍安親王岳樂進征萍鄉¶
　　　破賊十二寨偽将軍夏國相等敗遁遂復萍鄉縣¶
　　　三月隨安親王至長沙吴逆賊黨五千餘人迎戰¶
　　　沃赫同副都統阿進㤗擊郤之十六年安親王令¶
　　　沃赫率兵赴茶陵駐守十七年将軍穆占疏言茶¶
<pb:KR2m0053_WYG_151-37b>¶
　　　陵攸縣等處與賊逼近且吴三桂盤踞衡州江之¶
　　　東岸有偽将軍馬寳等立營獨令沃赫駐守兵力¶
　　　單弱¶
上因命趙應奎率標兵赴茶陵又¶
諭簡親王喇布分兵付定南将軍華善率赴茶陵與沃赫¶
　　　協力鎮守既簡親王由江西進湖南駐師茶陵沃¶
　　　赫分守攸縣十八年湖南既平沃赫隨大将軍貝¶
　　　子彰㤗進征雲貴十九年十二月授鑲黄旗䝉古¶
<pb:KR2m0053_WYG_151-38a>¶
　　　副都統旋調滿洲副都統二十年十月雲南平凱¶
　　　旋二十一年六月擢鑲黄旗䝉古都統二十二年¶
　　　三月議政大臣等追論沃赫於十六年三月在長¶
　　　沙擊賊時既抵鹿角挨牌仍退回罪應革職籍家¶
　　　産其江西𠞰賊復城屢奉¶
㫖優叙又隨大軍平定雲南功罪相抵請革去世爵免其¶
　　　籍沒¶
上曰沃赫為人尚優所襲公爵原係其祖之職即革去亦¶
<pb:KR2m0053_WYG_151-38b>¶
　應子弟承襲著從寛留其都統公爵革去太子太保二¶
　　　十三年遷領侍衛内大臣二十八年仍改授鑲黄¶
　　　旗蒙古都統三十年六月卒年五十有二¶
賜祭𦵏如例子傅爾丹襲爵官至都統将軍别有𫝊¶
　¶
　¶
　¶
　欽定八旗通志卷一百三十七¶
