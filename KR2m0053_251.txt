# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:08.905606
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷二百三十七
<pb:KR2m0053_WYG_251-1a>¶
欽定四庫全書¶
欽定八旗通志卷二百三十七¶
　人物志一百十七¶
　　循吏𫝊二(漢軍正白旗/)　(漢軍正紅旗/)¶
　　漢軍正白旗外任官¶
　　　閔三元¶
　　閔三元漢軍正白旗人世居奉天錦州府順治初¶
　　始居¶
<pb:KR2m0053_WYG_251-1b>¶
　京師五年以貢士選授河南鹿邑縣知縣為人亷明¶
　　有才畧時邑地新墾糧多詭寄力為釐正由是賦¶
　　役均而國課日増官署學宫皆毁於兵燹三元創¶
　　立縣堂五間曰莭愛堂後堂三間曰誠求堂堂之¶
　　東曰琴堂堂之西曰賛政㕔規模為之一新又興¶
　　起學校建明倫堂門廡墻垣規度稍偹由是人文¶
　　蔚起鹿邑自黄水氾濫之後舊溝淤壊三元於蒞¶
　　任次年即徧閲境内相其髙下詢覽舊跡共開溝¶
<pb:KR2m0053_WYG_251-2a>¶
　　　大小一百一十九道視舊溝増多四倍使瀦水之¶
　　　區悉達於河工程浩繁令鄉自為督家自為修大¶
　　　工成而人不知苦邑北枕渦河為衆水之滙而黄¶
　　　堌寺之堤尤當其衝每一衝决則漂没百里一邑¶
　　　之民命係焉三元増築黄堌寺口堤俾永無衝决¶
　　　之患其他抑强暴扶孤弱奸猾屏息愛民如子按¶
　　　驛符應付以禁騷擾置義塜以葬暴骸蒞任五年¶
　　　百廢俱興陞遷之日紳民遮道攀留羣為立碑以¶
<pb:KR2m0053_WYG_251-2b>¶
　　　誌不忘後崇祀本邑名宦祠¶
　　　　羅文瑜¶
　　　羅文瑜字輝山漢軍正白旗人世居遼東廣寜中¶
　　　順治乙未科進士授山東曹縣知縣弱冠蒞任或¶
　　　疑未諳吏治未幾發奸摘伏奸宄潛踪四民安堵¶
　　　待士和而有禮御下寛而不縦時奉¶
㫖丈量地畝所在驚惶文瑜立法詳宻弊清而人不擾既¶
　　　去士民謳思竪徳政碑於東門内嵗時父老子弟¶
<pb:KR2m0053_WYG_251-3a>¶
　　徃謁其家者絡繹不絶仕至山東濟寜府知府後¶
　　崇祀曹縣名宦祠¶
　　　梁鳳鳴¶
　　梁鳯鳴漢軍正白旗人康熙元年任浙江糧儲道¶
　　檢舊牘見屢年漕項積逋甚多力請題蠲以甦民¶
　　困徴収漕米禁苛索絶餽遺所属便之又捐資瘞¶
　　遺骸施醫藥士民感徳崇祀名宦祠¶
　　　王宗聖¶
<pb:KR2m0053_WYG_251-3b>¶
　　王宗聖字象賢漢軍正白旗人康熙二年以貢士¶
　　任尤溪縣知縣時土㓂作亂田野弗治宗聖為剪¶
　　&KR0878;棘芟草萊葺理城垣縣治譙樓以次修舉士民¶
　　徳之後崇祀名宦祠¶
　　　牛鳯翔¶
　　牛鳯翔漢軍正白旗人任江西左協逰擊慷慨好¶
　　施與士卒同甘苦平鄱陽湖㓂以靖南康康熙十¶
　　四年春瑞州新昌上髙諸縣為草冦竊據鳯翔提¶
<pb:KR2m0053_WYG_251-4a>¶
　　軍恢復凱旋日士民遮道泣留是嵗閠五月領兵¶
　　援寜州過武寜值賊圍縣鳯翔率精鋭左右衝擊¶
　　賊奔潰乗勝薄寜州遂復州城槩釋脅從矜恤殘¶
　　黎地方寜輯冬十一月賊復圍寜州鳯翔守西門¶
　　率前鋒出郭戰於馬洲射中渠魁賊不敢近相拒¶
　　七晝夜城卒頼以全崇祀名宦祠¶
　　　馬光逺¶
　　馬光逺漢軍正白旗人康熙十五年任袁州府同¶
<pb:KR2m0053_WYG_251-4b>¶
　　知兼管三闗九圖蔴棚等處時棚冦倡逆屠毒居¶
　　民焚燒房屋光逺初入境遇流移數百人悉招回¶
　　安輯之及受任召募鄉勇練習軍器隨大兵征剿¶
　　賊首就擒羣㓂悉平復徧閲鄉村搜剔餘黨盡驅¶
　　回籍不許地方容隠凡䧟賊百姓力為拯救生全¶
　　者千百餘人時官兵駐袁米豆供應不敷光逺赴¶
　　省買備軍需捐俸僱百艘親自押運赴袁不勞民¶
　　力仍逐日運送行營支給軍糧民免騷擾袁民婦¶
<pb:KR2m0053_WYG_251-5a>¶
　　女多被擄掠復捐俸贖回給還本家事平後安輯¶
　　强兵不得毁壊民房逐日廵查徧行營伍居民頼¶
　　以保全嵗饑貸米散賑煑粥全活甚衆勸課農桑¶
　　清理訟獄培養士類優恤軍丁州民無不感恩頌¶
　　徳因驅除棚冦溽暑奔馳得疾卒於任民皆哀號¶
　　如失父母崇祀名宦祠¶
　　　陳運泰¶
　　陳運泰漢軍正白旗人康熙十六年由監生知福¶
<pb:KR2m0053_WYG_251-5b>¶
　　建寜洋縣時逆藩耿精忠已降海㓂未靖¶
王師雲集運泰為民籌畫寛省徭役閭閻頼以蘇息明¶
　　年山㓂蜂擁攻城運泰親率家丁鄉壯擊走之民¶
　　人咸得無害感念其徳崇祀名宦祠¶
　　　　裴振李¶
　　裴振李漢軍正白旗人康熙十七年任陽山縣知¶
　　縣時當逆藩呉三桂叛亂賊兵蹂躪城市荒蕪振¶
　　李捐俸重建學宫設立東西義舘延師教習文武¶
<pb:KR2m0053_WYG_251-6a>¶
　　　生童咸感激向學縣城之南沿河居民稠集屢遭¶
　　　大水衝决振李為築隄堵障士民頼以安居流亡¶
　　　未復業者加意撫綏催科不急而民皆感奮輸将¶
　　　恐後二十一年在任病故士民愛戴不忘崇祀本¶
　　　　縣名宦祠¶
　　　　　楊聲逺¶
　　　楊聲逺漢軍正白旗人康熙十九年任袁州府軍¶
　　　捕㕔每逢朔望率属宣講¶
<pb:KR2m0053_WYG_251-6b>¶
聖諭十六條無間寒暑字分句觧使愚民皆能通曉風俗¶
　　　丕變每季課士品題甲乙多士奮興設立保甲稽¶
　　　察匪類萑符絶跡僉選運丁既公且慎不使互混¶
　　　累民每聴訟必審酌情理判斷是非不事刑罰而¶
　　　爭端冰釋袁属自甲寅兵燹之後田地多荒蕪聲¶
　　　逺設法招徠捐給牛種漸次復業二十三年陞任¶
　　　民懐其徳崇祀本府名宦祠¶
　　　　滕天御¶
<pb:KR2m0053_WYG_251-7a>¶
　　滕天御漢軍正白旗人康熙十九年由監生任長¶
　　沙府善化縣知縣時吴逆賊兵甫退民苦瘡痍天¶
　　御操守清謹加意撫綏滇黔軍需多由長沙轉運¶
　　天御度其緩急以應不使累民又謙以禮士獄無¶
　　留案二十二年卒於官民思其徳崇祀名宦祠同¶
　　旗有孫調鼎者康熙二十一年由監生任四川夹¶
　　江縣知縣政平訟理治績稱最亦崇祀名宦祠¶
　　　董學詩¶
<pb:KR2m0053_WYG_251-7b>¶
　　董學詩漢軍正白旗人康熙二十六年知山西懐¶
　　仁縣留心政事革重耗之弊免行户派累立義倉¶
　　以偹賑濟安巷柵以清盗源修學宫置犧牲齋戒¶
　　亭設立義學造就生童置堂薄謹生員出入士風¶
　　丕變二十八年大饑粟價騰貴勸諭富民設法賑¶
　　救民無流離者蒞任三載去後民思其徳崇祀名¶
　　宦祠¶
　　　劉民瞻¶
<pb:KR2m0053_WYG_251-8a>¶
　　　　劉民瞻漢軍正白旗人康熙二十八年知山西沁¶
　　　　州值嵗荒設法賑救全活無算陞平陽府同知累¶
　　　　陞至直𨽻正定府知府并著賢聲後崇祀沁州名¶
　　　　宦祠同旗有董錦祚者康熙二十九年由廕生任¶
　　　　湖廣竹山縣知縣修文廟設義學除浮賦多行善¶
　　　政以疾卒於官逺近感泣勒石紀徳并崇祀名宦祠¶
　　　　　羅文現¶
　　　　羅文現漢軍正白旗人世居奉天廣寜由廕生通¶
<pb:KR2m0053_WYG_251-8b>¶
　　　　籍累任外吏康熙三十五年陞分廵汝南道督飭¶
　　　　州縣設立公所朔望宣講¶
聖諭革除府州縣雜派差徭捐俸修葺子貢祠間以其暇¶
　　　　備飲饌集諸生課文藝信陽州五十餘年無貢士¶
　　　　應禮部試文現建奎星樓於學宫之左是年即有¶
　　　　登科者又偹給牛種招民開墾荒田飭州縣嚴查¶
　　　　保甲盗息民安聴訟詳慎鋤强除暴毎於冬月捐¶
　　　　俸施粥以恤饑民野無餓殍至今稱賢監司後崇¶
<pb:KR2m0053_WYG_251-9a>¶
　　祀名宦祠¶
　　　遲維城¶
　　遲維城漢軍正白旗人康熙三十六年任福建福¶
　　州府知府剛决善㫁閩俗尚鬼多滛祠每嵗春秋¶
　　之交寒暑間作蒸成疫氣愚民𫝊為瘟神五帝降¶
　　罰行灾妄以端陽日為五帝誕辰覡巫煽惑沿户¶
　　科歛於所在妖宫行香設宴謂之獻夀有疾之家¶
　　不延醫服藥糊舟建醮謂之祈禱鳴金擂鼓晝夜¶
<pb:KR2m0053_WYG_251-9b>¶
　　喧闐四民皆荒本業奔走若狂甚至市價騰踴資¶
　　産耗竭又有所謂齊天大聖九使等廟維城痛懲¶
　　其弊力請大吏禁止又親率民壮撲其像拆毁滛¶
　　祠百十餘所陋俗始革而癘疫亦稀又詳分派八¶
　　府公捐省獄囚米并給醫藥茶湯獄無瘦斃安挿¶
　　各省流犯聴其謀生免累土著供給又捕奸匠製¶
　　造假銀者除勢豪縂行覇利立救火之法嚴禁匪¶
　　類乗火搶奪善政甚多以勞卒官士民思之公請¶
<pb:KR2m0053_WYG_251-10a>¶
　　　奉其神主與前明知府唐珣同祀於西湖書院後¶
　　　復崇祀名宦祠同旗有王帝臣者康熙三十六年¶
　　　任四川納溪縣知縣署瀘州知州纂修州志川省¶
　　　屢經兵燹文獻無徴帝臣殚心搜括集成一書士¶
　　　民徳之去任後崇祀名宦祠¶
　　　　金培生¶
　　　金培生漢軍正白旗人由中書陞部曹外轉鶴慶¶
　　　府知府丁艱服闋補鳯翔府知府康熙四十年陞¶
<pb:KR2m0053_WYG_251-10b>¶
　　　分守潼商道振肅紀綱聴訟明决勤於公務案無¶
　　　積牘先是三十年大荒楚淮協濟陕西稲米屯積¶
　　　長安草灘年乆陳朽督撫令潼闗兵丁支領培生¶
　　　據實詳報稲米腐爛不堪給食請另行給發士卒¶
　　　歡呼頌徳嵗旱禱雨甘霖立沛講釋¶
聖諭崇重儒學修理城池四十二年¶
聖祖仁皇帝西廵培生辦事明敏¶
御賜五言詩一章四十四年陞福建按察司老㓜扳轅臥¶
<pb:KR2m0053_WYG_251-11a>¶
　　　轍刻石記其政績尋轉布政司内陞京堂未及還¶
　　　京卒於藩署後崇祀陜西名宦同旗有常名揚者¶
　　　康熙四十年任江南布政司朔望勤宣¶
聖諭訓飭士子州縣徴解錢糧隨到隨収無稽留之累居¶
　　　心愷惻鞭扑不妄加所属有舉莭孝者即詳請¶
　　題旌未合例者給匾奨之六十年士民公請祀名宦¶
　　　祠¶
　　　　沈光榮¶
<pb:KR2m0053_WYG_251-11b>¶
　　　沈光榮漢軍正白旗人由嵗貢考授七品筆帖式¶
　　　康熙四十年二月外任河南河内縣知縣在任朔¶
　　　望勤宣¶
上諭諄切開導初二十六日单騎閲郊野集在鄉士民亦¶
　　　逐一宣掦寒暑不輟修葺學宫及名宦鄉賢各祠¶
　　　製樂器教樂舞生童慎重祀典催科以撫字為先¶
　　　不専務敲撲每逢比較設偹花紅盒酒飭令未完¶
　　　糧里長與完足分數里長跪而酌酒簮花披紅鼓¶
<pb:KR2m0053_WYG_251-12a>¶
　　吹導出大門減火耗革雜派口碑載道有親生父¶
　　母之頌有萬北里錢糧完納分數寥寥詢知其地¶
　　名李家窪所墾鹵地十數頃每年籽粒餬口不繼¶
　　錢糧無所出居民日就逃亡即单騎踏勘招回逃¶
　　民捐給牛種審度地勢别引溝渠開種稲田又将¶
　　李家窪改名藏富村今家給人足每年錢糧限内¶
　　全完又以衙胥多需索窮民一切詞訟令原告自¶
　　拘隨到隨審有不得已公事必差遣胥役者按日¶
<pb:KR2m0053_WYG_251-12b>¶
　　捐給制錢不許取民一飲一食公事役民必厚給¶
　　僱值驛馬草豆照市平買不累行户每年春夏青¶
　　黄不接之時百姓艱食必詳請出陳易新以濟其¶
　　乏不時親詣厫房嚴飭倉書斗級勿得任手髙下¶
　　多取累民他如施藥餌施棺暑茶冬衣嵗以為常¶
　　在任三載始終不衰去任後士民思之崇祀名宦¶
　　祠¶
　　　遲維坤¶
<pb:KR2m0053_WYG_251-13a>¶
　　遲維坤漢軍正白旗人任聊城縣知縣每月三八¶
　　日約諸生課文擇文行兼優者敬禮之賞賚有差¶
　　士爭濯磨科名日盛每嵗三七月親詣田間賞閲¶
　　隴畝見田禾茂盛者給酒食示勸荒蕪者薄懲之¶
　　民争力田野無逰惰查閲糧冊積年逋欠各八百¶
　　兩詢知由来知為蠧書飛洒虚糧並無田户承納¶
　　每年累及無辜代賠遂親赴省㑹白督撫以出首¶
　　荒地補其虧空悉為改正民不受累徃時聊城有¶
<pb:KR2m0053_WYG_251-13b>¶
　　書手滚排之害臨清有挑夫滚排之害維坤具文¶
　　申請每畝出錢二文僱夫應差上司是之飭各州¶
　　縣俱奉為准則逃人嚴禁居停者多傾家兩鄰及¶
　　地方人等亦受害株連維坤張示諭民凡逃人到¶
　　日窝主出首者免罪自捐俸上解若係假逃立斃¶
　　杖下於是逃人不敢入境聊城四方人民雜處多¶
　　盗賊維紳凡有所獲按以定法知捕役招賊害民¶
　　杖殺其尤者一人由是盗賊歛跡徴収錢糧令民¶
<pb:KR2m0053_WYG_251-14a>¶
　　自封投櫃不設銀匠不拿短欠有蠧書盗封者重¶
　　責枷示人心快服凡有呈告不受請託賄賂片言¶
　　折獄民自無寃其勢豪土棍把持縣事及胥吏唆¶
　　官罔上行私者維坤悉䋲以法無少貸聊邑舊例¶
　　凡衙門興作各行夫役不領工錢維坤革其弊一¶
　　切匠役晝則給飯晚發現錢又官府所用器物向皆¶
　　取之行户予值僅十之三四衙蠧復中飽鬻者所¶
　　得無㡬維坤悉照市價頒發工啇俱感其徳康熙¶
<pb:KR2m0053_WYG_251-14b>¶
　　四十七年崇祀名宦祠¶
　　　卞之釗¶
　　卞之釗漢軍正白旗人康熙四十七年任浙江諸¶
　　暨縣知縣邑漕粮多積逋之釗為設法墊解以紓¶
　　民力五十一年嵗歉捐俸市米多設粥厰賑濟所¶
　　全活甚衆民戴其徳崇祀名宦同旗有劉宗樞字¶
　　梅臣者康熙四十七年任福建尤溪縣知縣邑經¶
　　兵燹多逃亡田荒糧存累及陀人者悉為開豁又¶
<pb:KR2m0053_WYG_251-15a>¶
　　創立書院捐俸置膳田多購書以資誦讀民食其¶
　　恵去任後崇祀名宦祠¶
　　　余三汲¶
　　余三汲漢軍正白旗人初任湖廣黄州府同知持¶
　　亷秉公百務具舉陞本府知府未浹月改武昌知¶
　　府時軍興旁午三汲才能肆應事集而民不病尋¶
　　陞本府驛盬道又陞山東按察使廣東布政使卒¶
　　崇祀湖廣名宦同旗有蔡琦者由部曹外轉江南¶
<pb:KR2m0053_WYG_251-15b>¶
　　驛鹽道正己率属不通餽遺不受請託署理蘇松¶
　　粮道定官収官兑之制禁加耗絶侵尅軍民便之¶
　　康熙六十一年崇祀江寜名宦祠¶
　　　白璧琛¶
　　白璧琛漢軍正白旗人由廕生任刑部員外郎陞¶
　　福建延津僉事道再陞江西督糧叅議道以卓異¶
　　授廣東南韶道到任後澄清吏治禁科派簡徭役¶
　　輯江灣盗賊安西山猺獞朔望親率僚属及紳士¶
<pb:KR2m0053_WYG_251-16a>¶
　　　耆民詣清平墟市宣講¶
聖諭諄復詳明童叟咸知感激向善捐俸修葺學宫崇重¶
　　　文教季有考月有課凡品行端方學問淵深之士¶
　　　必加意陶成恩禮優渥一時人文蔚起多士奮興¶
　　　其餘修城垣减雜耗善政不可悉舉康熙六十一¶
　　　年崇祀名宦祠同旗有余三竒字秀臣者任湖廣¶
　　　攸縣知縣均賦息訟建竹林書院集士課文士民¶
　　　戴徳亦崇祀名宦祠¶
<pb:KR2m0053_WYG_251-16b>¶
　　　　張素仁¶
　　　張素仁漢軍正白旗人任浙江海鹽縣知縣時值¶
　　　軍興供億甚煩素仁調度有方纎毫不擾在任十¶
　　　年賑恤荒歉革除陋規奨㧞孤寒振興文教士民¶
　　　咸徳之崇祀本縣名宦祠同旗有于文燦者由嵗¶
　　　貢任湖廣桃源縣知縣才識敏練操守潔廉清丈¶
　　　田畝闔邑共稱均平在任八載以才能擢守漢中¶
　　　府桃源人思其徳公請崇祀名宦祠(以上二十九/人並舊志所)¶
<pb:KR2m0053_WYG_251-17a>¶
　　(載/)¶
　　　張國輔¶
　　張國輔漢軍正白旗人由官學生任汜水縣知縣¶
　　康熙三十二年正月蒞任明决果斷鋤强扶弱剔¶
　　弊釐奸豪暴無不歛跡建義學置義田振興文教¶
　　勤於訓士數十年来科目閴寂國輔精青烏家學¶
　　於卧龍山重建魁星伏蛟山建文峰翠屏山建筆¶
　　鋒以鎮之康熙戊子果雋禹生無間自後書升掄¶
<pb:KR2m0053_WYG_251-17b>¶
　　才者蝉聮繼起又革除里長修築城堤徧栽栁榆¶
　　民獲安堵有古良吏風卒於官士民於廣寜書院¶
　　設主祀之乾隆五年崇祀名宦祠¶
　　　髙士鐸¶
　　髙士鐸漢軍正白旗人康熙三十年任河南桐栢¶
　　縣知縣邑經兵燹土地荒蕪多方招徠給牛種勸¶
　　開墾五年之中民人雲集商賈輻輳又捐修學宫¶
　　雅意作人開鑿池塘以資水利増建倉厫以謀積¶
<pb:KR2m0053_WYG_251-18a>¶
　　貯至今旱澇有偹倉貯無缺士民徳之秩滿陞中¶
　　衛同知乾隆八年崇祀名宦祠(以上二人河/南廵撫冊報)¶
　　漢軍正紅旗外任官¶
　　　吴執中¶
　　吴執中字匪公漢軍正紅旗人原籍浙江山隂¶
　國初始𨽻旗籍順治四年由貢生授官十二年累任¶
　　至福建漳南道僉事時漳州初附海㓂逼近民多¶
　　逃竄¶
<pb:KR2m0053_WYG_251-18b>¶
王師雲集而飛輓不至執中勞徕撫字握算持籌師無¶
　　饑焉海濵民許茂等持首鼠兩端提督馬得功将¶
　　盡屠之執中曰小民逼於㓂患失身匪類茍善撫¶
　　之皆吾民也且海澄厦門猶将諭其来降况近郊¶
　　赤子乎得功大悟諸䧟賊者聞之皆接踵至未幾¶
　　海澄納欵以功遷山西副使道漳人祀之名宦祠¶
　　子興祚仕至總督¶
　　　楊鶴齡¶
<pb:KR2m0053_WYG_251-19a>¶
　　楊鶴齡字三如漢軍正紅旗人順治七年以生員¶
　　任歸化縣知縣㑹山㓂竊發鶴齡諳韜畧善騎射¶
　　㓂至則披甲先士卒冐矢石指麾防兵擊走之又¶
　　捐資贖被掠民婦瘞埋枯骨旋調恵安縣知縣縣¶
　　民戴之一如歸化焉卒後崇祀名宦祠¶
　　　黄龍¶
　　黄龍字臥菴漢軍正紅旗人康熙元年由兵部武¶
　　選司郎中授廣西梧州府知府九年陞四川按察¶
<pb:KR2m0053_WYG_251-19b>¶
　　司副使分廵永寜道十年陞江西按察使龍才識¶
　　明敏而性慈祥職司刑名案無留牘獄無淹囚遇¶
　　命盗重案必焚香告天然後出聴事至誠推鞫不¶
　　事嚴刑而真情必得狡者無所藏其奸焉又嚴飭¶
　　各属毋濫刑設立循環二簿俾詳列夾訊状按月¶
　　查覈闔属遵之嚴寒酷暑優恤重囚於應給囚糧¶
　　外加給日食獄卒凌虐尅减之弊不敢行又振興¶
　　人才觀風課士取列優等者多給銀以資膏火其¶
<pb:KR2m0053_WYG_251-20a>¶
　　　最貧乏者有加焉壬子鄉試解額五十九人而經¶
　　　其賞識首㧞者三十餘人士子㑹試冬月長途風¶
　　　雪衣装多不偹各贈裘價銀六兩士子徳之江西¶
　　　素有溺女惡習龍特引律例示禁違者治以故殺¶
　　　子孫之條風俗一變養女者多以黄姑甦姑名之¶
　　　每月朔望親至公所宣講¶
聖諭勸誡諄切聞者感動在任與同官和𠂻共濟凡接見¶
　　　属吏詢知地方利弊力為詳請興革吏民不率教¶
<pb:KR2m0053_WYG_251-20b>¶
　　　者亦執法不寛假無不畏威懐徳十二年四月以¶
　　　事去任還¶
　　京士民罷市公懇督撫保留格於例不行為立碑於¶
　　　署前各為詩誦送行編曰江人淚二十二年八月¶
　　　以病卒三十九年崇祀江西名宦祠¶
　　　　門可法¶
　　　門可法漢軍正紅旗人康熙三年任福建崇安縣¶
　　　縣丞四年署知縣事崇安苦水荒民多積逋可法¶
<pb:KR2m0053_WYG_251-21a>¶
　　力請題蠲無徴荒賦七千二百兩宿累一清民沭¶
　　其澤思之不忘卒後崇祀本縣名宦祠同旗有楊¶
　　允昌者康熙二年舉人五年任陕西乾州知州在¶
　　任政簡刑清輕徭薄賦繕城垣撫流民修學宫振¶
　　文教十二年卒崇祀本州名宦祠¶
　　　王之紀¶
　　王之紀漢軍正紅旗人康熙十三年逆藩耿精忠¶
　　反之紀以筆帖式隨¶
<pb:KR2m0053_WYG_251-21b>¶
王師進剿十六年福建平定委知徳化縣時海㓂未平¶
　　泉郡新復瘡痍滿野之紀簡静鎮撫不事紛更平¶
　　訟獄省興作民甚便之擢行人司行人去之日士¶
　　民攀轅乞留不得祀之名宦祠¶
　　　吴延貴¶
　　吴延貴字子良漢軍正紅旗人康熙十六年由廕¶
　　生任福建泉州府知府十八年擢漳州知府時海¶
　　㓂未靖兵馬雲集流民失業延貴請設站運轉軍¶
<pb:KR2m0053_WYG_251-22a>¶
　　食因以給民廵海道陳啟泰之殉難也其子汝器¶
　　䧟賊中延貴重資購歸以軍功加一品服尋擢鹽¶
　　運使去任後閩人祀之名宦祠¶
　　　朱天爵¶
　　朱天爵漢軍正紅旗人康熙十八年由監生知山¶
　　西稷山縣徴収一切地丁錢粮悉令花户自封投¶
　　櫃减火耗絶私派驛馬需用草豆向皆派民交辦¶
　　天爵到任後俱發時價購買毫不累民仍立石永¶
<pb:KR2m0053_WYG_251-22b>¶
　　禁㑹大兵過境人民驚惶天爵設法調停恬然無¶
　　擾日用薪水俱發現價永除行户名色市㕓頌之¶
　　清除幚役遵照經制留用從不濫差擾民又留心¶
　　文教毎於公暇𫝊集諸生討論典籍士子感悦奮¶
　　興禁苞苴杜交際人不敢以私事干凟嚴行保甲¶
　　督捕役廵緝蒞任四年盗賊屏跡鄉城寜謐不濫¶
　　淮詞訟間有情重准理或奉上批審事件隨到隨¶
　　訊不令守候曲直立剖闔邑至今食徳以卓異内¶
<pb:KR2m0053_WYG_251-23a>¶
　　陞都察院經歴復外轉江西臨江府同知陞山東¶
　　兖州府知府稷山人思其徳崇祀名宦祠同旗有¶
　　楊竒烈者康熙二十四年由貴州按察使謫四川¶
　　瀘州知州管収闗税正額外錙銖弗取商民稱亷¶
　　崇祀本州名宦祠¶
　　　楊竒逢¶
　　楊竒逢漢軍正紅旗人康熙二十四年由監生任¶
　　山東滕縣知縣捐俸修理學宫季考月課士風丕¶
<pb:KR2m0053_WYG_251-23b>¶
　　振講約勸善嚴行保甲催徴有方賦無積欠吏罕¶
　　侵漁遇編審親閲人丁優免老㓜恵及窮獨嵗歉¶
　　施粥濟饑城垣之坍闕者補之詞訟必察情寔苞¶
　　苴不行徴収漕糧除淋尖之弊市肆免雜派彭口¶
　　河夫及河工所需栁枝舊俱灘派民間竒逢詳請¶
　　豁免捐資募夫二百名應役勸民植栁於城壕以¶
　　偹用後因與泇河通判滕縣典史等互訐離任民¶
　　人思之奉主祀名宦祠¶
<pb:KR2m0053_WYG_251-24a>¶
　　　　　王永名¶
　　　王永名漢軍正紅旗人由例監任三水縣知縣康¶
　　　熙二十四年初設花縣以永名調補時諸事創起¶
　　　鑿山填谷建城立學百務興舉招徕開墾防禦㓂¶
　　　盗民甚徳之卒於任四十一年崇祀本縣名宦祠¶
　　　　劉徳芳¶
　　　劉徳芳漢軍正紅旗人由例監任東昌府知府勤¶
　　　於政事朔望必親詣公所率僚属宣講¶
<pb:KR2m0053_WYG_251-24b>¶
聖諭積久不懈勸課農桑優禮齒徳民情向化詳减梨棗¶
　　　棉靛四種額税衆啇戴焉康熙二十九年春至四¶
　　　月不雨徳芳步禱於顓頊廟還至中途甘霖大沛¶
　　　四野沾足重建¶
　聖廟及啓聖祠盖造督學使者考棚設義學三處一在¶
　　　學宫一在七賢祠一在東闗三義廟延師訓教各¶
　　　給膏火費其東闗一學路苦泥水甃之以石至今¶
　　　便之三十年漳河暴漲遷邱縣受害尤甚買榖分¶
<pb:KR2m0053_WYG_251-25a>¶
　　運各村親徃散賑三十二年水决皮家口晝夜督¶
　　修隄城民慶有秋是年值飛蝗入境親詣八蜡廟¶
　　䖍禱蝗不為灾府境西南窪下夏秋雨漲水溢為¶
　　患申詳河道總督開通臨清月河以洩下流又修¶
　　䕶城河隄増髙培濶親行按視務令堅固大堂夾¶
　　道及各監厰更夫舊無工食特按名給銀六兩諸¶
　　所建置皆捐俸為之不以累民每年徴収錢糧必¶
　　嚴飭州縣革除耗羡令明自封投櫃一切陋規盡¶
<pb:KR2m0053_WYG_251-25b>¶
　　行禁革民樂輸将聴訟質獄平心訊鞫務得其情¶
　　嚴飭保甲盗賊絶跡政事少暇即集師生論文課¶
　　藝士風丕振四十三年陞四川按察使讞獄平允¶
　　修葺文翁石室為錦江書院擇民之秀者肄業其¶
　　中課督有方廪餼無闕一時士子翕然向風是時¶
　　打箭爐甫定茶塩之政壅遏不行徳芳籌畫徴収¶
　　嵗無停引既卒民思其徳四十四年崇祀四川名¶
　　宦祠山東東昌亦祀之於名宦祠¶
<pb:KR2m0053_WYG_251-26a>¶
　　　蘇昌臣¶
　　蘇昌臣漢軍正紅旗人康熙三十年由廕生累任¶
　　至江西督糧道洞察江西漕政一切存倉轉厫淋¶
　　尖踢斛等弊盡行革除正則之外不加顆粒凡地¶
　　方𦂳急差徭悉設法捐銀僱覔不擾里民市㕓嵗¶
　　終催䟎漕糧冬兑冬開依限抵通刻期無悮其營¶
　　兵食米按月給發從無愆期兵民俱霑實恵三十¶
　　八年崇祀名宦祠¶
<pb:KR2m0053_WYG_251-26b>¶
　　　蘇良嗣¶
　　蘇良嗣漢軍正紅旗人任杭州府知府强幹有守¶
　　骫法者鋤擊之不少貸益民之事悉心興舉杭民¶
　　懐之勒石湖濵以志不忘康熙三十五年十二月¶
　　崇祀名宦祠同旗有王毓竒者康熙三十二年任¶
　　四川瀘州知州革火耗嚴保甲課士撫民催科不¶
　　擾民安盗息以報最内陞州民思其善政四十七¶
　　年亦崇祀名宦祠¶
<pb:KR2m0053_WYG_251-27a>¶
　　　　　鮑復昌¶
　　　　鮑復昌漢軍正紅旗人康熙四十三年任懐慶府¶
　　　　知府以才能稱每逢朔望宣講¶
聖諭諄諄開導五年如一日修理學宫捐己貲鳩工毫無¶
　　　　擾累建亭立碑恭刻¶
御製訓飭士子文㑹課諸生乙酉秋闈列賢書者多至十三¶
　　　　人催科有方¶
　　　國賦以時完納属邑皆邀議叙給散孤貧口糧親督¶
<pb:KR2m0053_WYG_251-27b>¶
　　　　六邑如数分給勸諭䘮葬以時勤農桑鑿井偹旱¶
　　　　濬城壕築河堤修理丹沁二水橋梁以便行人减¶
　　　　定塩價以培户口勸減當利以舒貧困凡先賢祠¶
　　　　宇壇廟及沿途墩臺隘口柵欄并加葺治地方肅¶
　　　　然加意撫卹貧民施棉衣施粥施藥餌棺槨六邑¶
　　　　被澤康熙四十八年正月卒於官士民徳之崇祀¶
　　　　名宦其弟名復㤗者亦有綜練才由廕生任台州¶
　　　　府知府當兵燹後力謀生聚瘡痍滿野民頼以安¶
<pb:KR2m0053_WYG_251-28a>¶
　　亦崇祀本府名宦祠¶
　　　臧憲祖¶
　　臧憲祖漢軍正紅旗人康熙四十五年任嘉興府¶
　　知府甫下車值嵗旱勸諭富民無得閉糴又委官¶
　　泛舟外郡市米平糶貧不能自食者發倉設粥厰¶
　　賑之旁及湖郡饑民亦頼以活後以疾卒於官生¶
　　平亷潔自矢卒之日嚢槖蕭然士民哀之祀於名¶
　　宦祠同旗有楊應魁者任分廵台州道布政司恭¶
<pb:KR2m0053_WYG_251-28b>¶
　　議時海㓂叛擾大兵雲集台州應魁殚力搘拄乂¶
　　安百姓以勞卒於官士民奉其主入名宦祠祀之¶
　　　門可榮¶
　　門可榮字維光漢軍正紅旗人以恩廕授山東曹¶
　　縣知縣下車剔除弊竇輸納錢糧皆令民自封投¶
　　櫃嚴革火耗雜派裁白夫陋規銀數百兩官俸役¶
　　食加額給領行税盡行革除明於聴訟事無株連¶
　　集鎮鄉村終年不見差擾一薪一粒皆足價發買¶
<pb:KR2m0053_WYG_251-29a>¶
　　邑嵗苦河患蒞任之明年河南徙數里百年淪䧟¶
　　之地一朝變為桑田春雨雹多在城郭空地不甚¶
　　傷禾既秋飛蝗蔽野皆穿田覔草食之有嘉榖一¶
　　莖五穂者先是虎患甚多至是有四虎出境他徙¶
　　人稱濟隂五竒曰雹不傷禾蝗不害稼虎不入境¶
　　黄河逺徙榖莖五穂云後崇祀名宦祠(以上二十/人並舊志)¶
　　(所/載)¶
　　　董宏毅¶
<pb:KR2m0053_WYG_251-29b>¶
　　董宏毅奉天正紅旗人康熙十六年任江西奉新¶
　　縣知縣時新昌賊大至逼及縣城誓以孤身破賊隨¶
　　任一子不暇顧家人携抱走匿親自督兵率戰手¶
　　斬一人餘黨搜殺畧盡賊失内應皆驚沮宏毅率¶
　　民兵出戰發一矢先斃偽左将軍一人生擒六人¶
　　斬首無算餘賊悉奔城頼以完又知山㓂蔓延勢¶
　　将復至捐募義勇親授陣法為戰守計賊萬餘踞¶
　　邑城北獅山砲石雨下宏毅親率守兵殱其前鋒¶
<pb:KR2m0053_WYG_251-30a>¶
　　賊潰走乃呈禀分廵道李世昌領兵㑹剿身為前¶
　　驅遇賊&KR0008;下搗其巢穴賊積忿怒環攻城邑大兵¶
　　屯聚省㑹宏毅飛請協剿挺身先導與賊遇於邑¶
　　之棉花池斬馘無遺賊悉平㓂亂之後地方凋敝¶
　　田皆荒蕪積逋纍纍請蠲卹錢糧得邀豁免百姓¶
　　為之頓蘇以後漸興學校按季課藝士習一新去¶
　　任之日士民號泣聲震數十里繪董公殺賊圖以¶
　　獻官累陞至都察院左副都御史卒乾隆二十一¶
<pb:KR2m0053_WYG_251-30b>¶
　　年崇祀名宦祠(以上一人江/西廵撫冊報)¶
　¶
　¶
　¶
　¶
　¶
　¶
欽定八旗通志卷二百三十七¶
