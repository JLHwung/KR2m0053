# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:05.380138
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百二十三 
<pb:KR2m0053_WYG_137-1a>¶
　欽定四庫全書¶
　欽定八旗通志卷一百二十三¶
　　人物志三¶
　　　宗室王公傳一之下(多羅克勤郡王岳託/顯榮貝勒喀爾楚琿)　(多羅/鎮國)¶
　　　(將軍品級巴思哈/)¶
　　　　多羅克勤郡王岳託(子羅洛渾孫孫羅科/鐸  五世  福彭)¶
　　　岳託禮烈親王代善長子¶
太祖髙皇帝孫初授台吉天命六年二月大兵畧明奉集¶
<pb:KR2m0053_WYG_137-1b>¶
　　　保将還有小卒言明兵去此不逺岳託與台吉徳¶
　　　格類等追擊之抵其營明兵驚潰追至黄山暨武¶
　　　靖營乃還三月¶
上親征明拔瀋陽城大軍方追明總兵李秉誠朱萬良姜¶
　　　弼等於白塔鋪岳託後至同逐北四十里途斬級¶
　　　三千餘初喀爾喀扎嚕特部貝勒昂安執我使者¶
　　　送葉赫被殺八年四月¶
命岳託同台吉阿巴泰等討之斬昂安父子還事詳饒餘¶
<pb:KR2m0053_WYG_137-2a>¶
　　　敏郡王傳十一年八月¶
太祖龍馭上賓岳託與弟薩哈璘共至其父大貝勒代善¶
　　　所告曰國不可一日無君邦家大事宜早定䇿¶
四貝勒才徳冠世深得人心衆皆悦服當速繼大位代善¶
　　　云此我夙心也汝等言正合我意遂與岳託及薩¶
　　　哈璘作議書次日詣¶
　　朝出書言推戴¶
太宗文皇帝嗣統衆貝勒皆喜議遂定¶
<pb:KR2m0053_WYG_137-2b>¶
上讓至再三衆議益堅乃從之十月䝉古五部落背盟岳¶
　　　託随父代善弟薩哈璘率兵萬人征之斬扎嚕特¶
　　　部之鄂爾齋圖貝勒又生擒其貝勒十四人盡俘¶
　　　其衆以歸是年封貝勒天聰元年正月同二貝勒¶
　　　阿敏貝勒濟爾哈朗等征朝鮮攻義州定州漢山¶
　　　三城克之渡嘉山江克安州至平壤城其守者棄¶
　　　城遁遂渡大同江次中和遣使諭朝鮮王李倧降¶
　　　時阿敏議欲直趨其都岳託知不可止宻與濟爾¶
<pb:KR2m0053_WYG_137-3a>¶
　　　哈朗定議駐師平山城遣副将劉興祚諭李倧倧¶
　　　報願嵗貢方物岳託謀曰吾等事已成矣䝉古與¶
　　　眀皆敵國或有邊事當預防宜盟而班師盟成以¶
　　　告阿敏阿敏以己未與其事仍縱掠岳託曰盟成¶
　　　而縱掠非義也勸之不可復令李倧弟覺與阿敏¶
　　　盟乃班師五月從¶
上親征明同三貝勒莽古爾泰等率偏師䕶塔山糧運敗¶
　　　明兵復從¶
<pb:KR2m0053_WYG_137-3b>¶
上移駐錦州圍寧逺並有功八月敗明兵于牛荘斬守備¶
　　　一千總二百總二兵三百二年五月同貝勒阿巴¶
　　　泰碩託征明錦州有功詳饒餘敏郡王傳三年八¶
　　　月同貝勒濟爾哈朗等略錦州寧逺焚其積聚還¶
　　　十月¶
上親征明岳託同濟爾哈朗由大安口入旦見明兵營山¶
　　　上岳託率兵半駐以待濟爾哈朗以其半擊之復¶
　　　見有明騎兵自遵化来援者顧謂濟爾哈朗曰我¶
<pb:KR2m0053_WYG_137-4a>¶
　　　當擊此遂進擊五戰皆㨗十一月至遵化與¶
御營合明大同總兵滿桂宣府總兵侯世禄屯順義縣岳¶
　　　託同阿巴泰分路邀撃走之順義知縣率衆降師¶
　　　薄北京復從父代善擊敗明援兵十二月同貝勒¶
　　　薩哈璘等圍永平克香河縣四年正月𢹂明投誠¶
　　　副将孟喬芳楊文魁遊擊楊聲逺及兵四百還自¶
　　　永平¶
上命同貝勒豪格等還守瀋陽五年七月初設六部¶
<pb:KR2m0053_WYG_137-4b>¶
命掌兵部事八月¶
上征明大凌河城自白土場趨廣寧岳託同貝勒阿濟格¶
　　　等率兵二萬别由義州進㑹大軍都統葉臣率鑲¶
　　　紅旗兵圍城西南岳託軍為䇿應十月明總兵祖¶
　　　大夀請降以其子可法為質可法見諸貝勒欲下¶
　　　拜岳託曰我等戰則為仇敵和則為兄弟何以拜¶
　　　為命以國禮見因問爾等死守空城何意曰畏誅¶
　　　戮耳岳託曰遼東以久抗不降故誅之殺永平人¶
<pb:KR2m0053_WYG_137-5a>¶
　　　乃貝勒阿敏所為已論罪幽禁矣我¶
皇上即位以来敦行禮義政治一新撫養黎民愛惜士卒¶
　　　仁心仁政爾等豈不聞之可法曰¶
皇上於貧者衣食之富者秋毫無擾寛仁愛民之徳實皆¶
　　　聞之遂辭歸越三日大夀以城降復同諸貝勒等¶
　　　夜襲敗錦州兵事具饒餘敏郡王傳六年正月疏¶
　　　言前克遼東廣寧漢人拒命者誅之後復克永平¶
　　　灤州漢人縱極力撫諭人多疑懼今天與我以大¶
<pb:KR2m0053_WYG_137-5b>¶
　　　凌河漢人正使天下知我國善養人也臣愚以為¶
　　　若能善撫此衆嗣後歸順者必多當先予以家室¶
　　　出公帑給其需倘邀¶
天眷奄有其地仍各給還家産彼必忻然悦服其歸誠各¶
　　　官宜令諸貝勒給荘一區每佐領各取漢男婦二¶
　　　名牛一頭編為屯人給二屯其出二口耕牛之家¶
　　　該佐領以官值償之至明兵棄鄉土離妻子窮年¶
　　　累月戍守各城一苦也畏我誅戮又一苦也今慕¶
<pb:KR2m0053_WYG_137-6a>¶
　　　義歸降之漢兵須令滿漢賢能官善為撫恤毋致¶
　　　一人失所則人心歸附大業可成¶
上嘉納之五月明兵棄錦州遁¶
命同貝勒阿巴泰碩託略明地併隳錦州城旋與貝勒濟¶
　　　爾哈朗等率兵二萬略察哈爾於歸化城黄河一¶
　　　帶俘獲以千計九月同貝勒徳格類拓疆自耀州¶
　　　至盖州以南七年六月¶
詔問征明及朝鮮察哈爾三者何先岳託奏言時不可失¶
<pb:KR2m0053_WYG_137-6b>¶
　　　宜於山海闗通州北京三路乘時先圗其一則丕¶
　　　基定矣是月同貝勒徳格類率左翼楞額禮葉臣¶
　　　右翼伊爾登昂阿喇每旗副将一㕘領一佐領驍¶
　　　騎校一及漢軍都統石廷柱元帥孔有徳總兵耿¶
　　　仲明攻明旅順口俘獲無算八月奏言前蒙¶
聖諭令留一都統守旅順口今留葉臣伊爾登帥兩翼每¶
　　　旗留官三員兵二千五百漢軍以遊擊佟圗賴主¶
　　　之統備禦二員兵百名駐守臣等自木場驛起行¶
<pb:KR2m0053_WYG_137-7a>¶
　　　俟抵我邉界貯礮車於蓋州留俘振旅是月師還¶
上率諸貝勒大臣郊迎十里外以金巵酌酒¶
賜之八年二月奏定馬匹倒斃擇牛录殷實之家酌免丁¶
　　　徭責令償補又奏減牛录下厮養卒得¶
㫖惟哨長許留餘悉罷三月¶
上大閱岳託率滿洲䝉古等十一旗行營兵赴瀋陽城北¶
　　　郊列陣二十里許¶
上駐蒲馬岡岳託指示紀律軍容嚴肅¶
<pb:KR2m0053_WYG_137-7b>¶
上嘉奨之五月¶
上征察哈爾¶
諭留守諸貝勒及将領畢岳託復曉於衆曰自堤岸以東¶
　　　巨流河以西原置十四哨爾等酌量布置晝則令¶
　　　軍士習射夜勿觧衣張弓開甲嚢以防不虞岳託¶
　　　遂隨行有疾六月¶
上臨視¶
命還¶
<pb:KR2m0053_WYG_137-8a>¶
　　盛京九年二月同貝勒多爾衮薩哈璘豪格往收察¶
　　　哈爾林丹汗子額&KR0530;六月師還諸貝勒略明山西¶
　　　岳託以疾分兵千留駐歸化城㑹土黙特部人来¶
　　　告博碩克圗汗子俄木布遣人往阿嚕喀爾喀及¶
　　　明使者至将謀我岳託伏兵邀之俄木布乳母之¶
　　　夫毛罕知之宻使人趣之還伏猝起誅毛罕擒明¶
　　　使者隨命土黙特捕斬阿嚕喀爾喀之謀匿馬駝¶
　　　者部分土黙特壮丁三千三百有竒為十隊每隊¶
<pb:KR2m0053_WYG_137-8b>¶
　　　以官二員主之授條約并頒示鄂爾多斯部尋諸¶
　　　貝勒㑹師歸化城岳託偕還崇徳元年四月晉封¶
　　　和碩成親王八月以徇庇莽古爾泰碩託且有離¶
　　　間鄭親王濟爾哈朗及肅親王豪格事論死¶
特㫖寛宥之降多羅貝勒罷兵部任十一月復¶
命攝兵部事十二月從¶
上征朝鮮朝鮮王李倧奔南漢山城岳託同豫親王進圍¶
　　　之敗其援兵於城下二年八月¶
<pb:KR2m0053_WYG_137-9a>¶
命兩翼較射奏不能執弓¶
上曰爾徐引射之不射如他王貝勒何¶
諭再三始引弓弓墮地者五遂擲之諸王等論岳託驕慢¶
　　　當死¶
上復寛之降固山貝子罷部任罰鍰三年正月復封多羅¶
　　　貝勒管旗務二月從¶
上征喀爾喀至博碩堆偵扎薩克圗汗遁乃還八月奉¶
命為揚威大将軍貝勒杜度副之統右翼兵睿親王多爾¶
<pb:KR2m0053_WYG_137-9b>¶
　　　衮為奉命大将軍統左翼分道伐明九月從宻雲¶
　　　東北牆子嶺口毁邊牆入明兵於保外立三寨我¶
　　　師攻克之獲敵哨卒知保堅且有重兵不易拔嶺¶
　　　東西有間道可越於是分兵攻其前以牽敵師潜¶
　　　從間道踰嶺入克臺十有一尋以疾薨於軍年四¶
　　　十有一四年三月左翼睿親王奏㨗¶
上覽奏無岳託名驚問知病卒¶
上慟哭久之且¶
<pb:KR2m0053_WYG_137-10a>¶
命勿使禮親王知四月喪還¶
駕至沙嶺設幄遥奠還¶
御崇政殿¶
命親王以下及諸大臣往奠王貝勒還復¶
命乃還宫¶
輟朝三日¶
詔追封為多羅克勤郡王¶
賜馬五駝二銀萬兩𦵏¶
<pb:KR2m0053_WYG_137-10b>¶
　　盛京城南五里萬栁塘康熙二十七年十一月¶
命立碑紀功乾隆八年¶
　駕幸¶
　　盛京¶
　親詣王園寝¶
　賜酹¶
　御製詩曰開國承家日于藩夾輔資一時扶王業四海¶
　　定丕基懿徳書金匱佳城奠玉巵銀潢天共逺百世¶
<pb:KR2m0053_WYG_137-11a>¶
　　篤宗支四十三年正月¶
　上追念王忠勛¶
　命配享¶
太廟其現襲之平郡王復封號曰克勤八月¶
　命入祀¶
　　盛京賢王祠是年¶
　駕幸¶
　　盛京復¶
<pb:KR2m0053_WYG_137-11b>¶
　賜酹王園寝¶
　御製詩曰每陳開國䇿均合¶
聖人心不少赳桓衆¶
獨嘉幹略沉佳城留故里致奠重躬臨彰善俾觀感伊予¶
　　此意深四十八年¶
　駕三詣¶
　　盛京¶
　賜酹如初¶
<pb:KR2m0053_WYG_137-12a>¶
　御製疊戊戌詩韻曰讓帝之冢子首陳推戴心忘家惟¶
　　為國力勇更謀沉我¶
祖所嘉許予躬應奠臨¶
閟宫教配享彰善意猶深岳託次子羅洛渾于崇徳四年¶
　　　九月襲封多羅貝勒&KR0249;旗務五年五月¶
命同鄭親王濟爾哈朗等往迎䝉古多羅特部蘇班岱阿¶
　　　巴爾岱等降衆敗明兵事詳鄭獻親王傳九月同¶
　　　鄭親王圍錦州六年三月復圍之設伏敗明援兵¶
<pb:KR2m0053_WYG_137-12b>¶
　　　於南山西岡六月睿親王多爾衮肅郡王豪格等¶
　　　来代合擊明山海闗援兵追及松山城還八月從¶
上征克松山擒明總督洪承疇巡撫邱民仰等七年七月¶
　　　叙功¶
賜蟒緞七十八年正月以怨懟非議又¶
　敏恵恭和元妃薨時&KR0093;竹不輟論罪削爵五月復多羅¶
　　　貝勒&KR0249;旗務¶
上命濟爾哈朗多爾衮¶
<pb:KR2m0053_WYG_137-13a>¶
召羅洛渾諭曰爾父屢獲罪譴因¶
皇考太祖¶
皇妣太后撫養為子朕視之如弟没後猶追封克勤郡王¶
　並加恵於爾命為多羅貝勒管旗務爾不思率由善道¶
　以輔國政嗜酒作慝致干國法朕又追念爾父特行寛¶
　宥復爾多羅貝勒令管旗務爾當敬慎修身勤思善行¶
　若仍嗜酒妄亂不特爾禄位難保即置爾于法亦所不¶
　赦至本旗所屬諸臣俱宜戒酒仍勸勉貝勒効力贖罪¶
<pb:KR2m0053_WYG_137-13b>¶
　　　羅洛渾同諸臣叩首謝罪順治元年十月以從定¶
　　　京師破流㓂有功晉封多羅衍禧郡王三年正月¶
　　　同靖逺大将軍肅親王豪格征四川八月薨於軍¶
　　　年二十有四五年正月喪還¶
命貝子屯齊鎮國公拜音圗輔國公鞏阿岱等迎之¶
輟朝二日康熙十年六月追諡曰介羅洛渾長子羅科鐸¶
　　　于順治五年閏四月襲封多羅衍禧郡王八年二¶
　　　月改封號曰平十五年正月同安逺靖冦大将軍¶
<pb:KR2m0053_WYG_137-14a>¶
　　　信郡王多尼征明桂王朱由榔于雲南破其晉王¶
　　　李定國鞏昌王白文選兵十六年六月¶
賜蟒衣弓刀鞍馬旌其勞康熙二十一年七月薨年四十¶
　　　有三諡曰比以其第四子訥爾圗襲訥爾圗于康¶
　　　熙二十二年襲封多羅平郡王二十六年五月以¶
　　　毆斃無罪人及折人手足議罪削爵以其弟訥爾¶
　　　福襲四十年薨諡曰悼以其長子訥爾蘇襲五十¶
　　　七年十一月隨撫逺大将軍允禵收西蔵尋駐博¶
<pb:KR2m0053_WYG_137-14b>¶
　　　羅和碩五十九年正月移駐古木六十年十月攝¶
　　　大将軍事六十一年十一月復攝印如故雍正元¶
　　　年正月還京攝¶
　　上駟院事四年七月以前在西寧軍前貪婪受賄削¶
　　　爵乾隆五年九月卒¶
　命仍以郡王禮𦵏訥爾蘇長子福彭于雍正四年七月¶
　　　襲封多羅平郡王十年正月任鑲藍旗滿洲都統¶
　　　四月奏言外省来京襲職旗員到日隨奏不令久¶
<pb:KR2m0053_WYG_137-15a>¶
　　　候多費以仰副¶
體恤至意從之閏五月授宗人府右宗正十一年二月充¶
玉牒館總裁四月¶
命軍機處行走七月¶
命為定邊大将軍討逆賊噶爾丹䇿凌十一月師駐烏里¶
　　　雅蘇台十二月奏言軍中馳馬最要今喀爾喀扎¶
　　　薩克貝勒班第等感¶
恩獻駞馬力請停償值伏念逺臣當軍興際不私所有况¶
<pb:KR2m0053_WYG_137-15b>¶
　　　宗室王貝勒貝子公等皆有馬場滋生馬匹豈不¶
　　　内愧于心臣家有馬五百匹願送軍前備用並将¶
　　　臣奏宣示諸王貝勒等臣料諸宗臣必以臣言為¶
　　　當彌切踴躍急公之義得¶
㫖允行十二年六月奏烏里雅蘇台扎克拜達里克推河¶
　　　並應撤京城滿洲漢軍右衛寧夏察哈爾土黙特¶
　　　兵三千六百所有内扎薩克及烏蘭察布兵三百¶
　　　七十調赴推河駐防現在烏里雅蘇台餘兵九千¶
<pb:KR2m0053_WYG_137-16a>¶
　　　不敷調遣請以洪郭爾鄂隆所調滿洲兵六百再¶
　　　増撥四百速赴軍營從之是月王率将軍傅爾丹¶
　　　赴科布多總統北路軍營令内大臣薩木哈掌威¶
　　　逺将軍印辦理烏里雅蘇台軍務八月¶
詔量撤北路兵王率副都統王常等領兵還十三年閏四¶
　　　月¶
命總統大軍駐鄂爾坤七月於額爾徳尼昭迤北築城尋¶
　　　以公慶復代還京乾隆元年二月¶
<pb:KR2m0053_WYG_137-16b>¶
　上以北路所存糧米如何令蒙古兵支領並屯穫&KR1265;麥¶
　　　出陳易新之處交王酌議尋奏言蒙古兵向不給¶
　　　糧臣前以坐卡兵逺臨賊境取羊未便曽折給一¶
　　　月米糧兹䝉¶
　皇上軫念䝉古一視同仁加¶
　恩賞米臣議将存留之喀爾喀兵及坐卡臺站蒙古兵¶
　　　&KR0884;米支給今王大臣等又議将派駐鄂爾坤之䝉¶
　　　古兵給糧在此時存米充裕不難概給倘日久米¶
<pb:KR2m0053_WYG_137-17a>¶
　　少議停轉生怨望且凖噶爾鬼蜮多端将来或仍¶
　　須䝉古兵移駐又豈能一例支給北地寒冷盖蔵¶
　　得宜米可經三四年不壞臣愚于駐防䝉古兵酌¶
　　量賞給餘請仍給羊價為便再鄂爾坤種地兵已¶
　　撤&KR1265;麥無従出陳易新青稞大小麥較難耐久應¶
　　請¶
恩賞䝉古米糧先給此項麥石又奏言喀爾喀所牧馬¶
　　除留軍營備用外各游牧處現有馬二萬九千餘¶
<pb:KR2m0053_WYG_137-17b>¶
　　内扎薩克各游牧處馬四萬餘伏思鄂爾坤駐兵¶
　　以歸化城為聲援其間距三千餘里鞭長莫及中¶
　　途須有馬接換往来緩急始足恃請度適中地近¶
　　臺站水草佳處設馬厰于土黙特察哈爾兵内擇¶
　　有眷屬者移駐牧放令歸化城都統攝理再請撥¶
　　騸馬萬兒馬二千令臺站總管撥入官馬厰牧放¶
　　備用有事無難輕騎疾馳馬力足而人心可恃雖¶
　　道逺無慮矣¶
<pb:KR2m0053_WYG_137-18a>¶
詔並下王大臣議行三月任正白旗滿洲都統十月調¶
　　正黄旗滿洲都統三年七月預議政十三年十一¶
　　月薨年四十有一諡曰敏十四年三月以福彭長¶
　　子慶寧襲十五年薨諡曰僖以原襲平郡王訥爾¶
　　蘇之孫慶恒襲慶恒乃貝子福秀長子出為福彭¶
　　後是年十二月襲封多羅平郡王十九年任鑲紅¶
　　旗漢軍都統二十六年授宗人府右宗正尋總理¶
　　鑲紅旗覺羅學二十七年坐旗員冐借官銀降固¶
<pb:KR2m0053_WYG_137-18b>¶
　　山貝子餘任悉罷四十年復封多羅平郡王四十¶
　　三年正月¶
命復克勤郡王始封之號仍為克勤郡王四十四年二¶
　　月薨諡曰良以原襲平郡王訥爾圗之孫雅朗阿¶
　　襲雅朗阿乃閑㪚宗室訥清額第十子初于乾隆¶
　　十六年授三等侍衛二十六年七月任鑲紅旗䝉¶
　　古副都統九月授烏里雅蘇台㕘賛大臣二十七¶
　　年調正紅旗滿洲副都統尋授科布多㕘賛大臣¶
<pb:KR2m0053_WYG_137-19a>¶
　　三十一年任成都副都統三十四年授荆州将軍¶
　　三十五年十月以袒䕶所屬驍騎校楚徳降三級¶
　　調用十一月以副都統品級往庫爾喀喇烏蘇辦¶
　　事三十七年五月復以徇隠臺站屬員不法削副¶
　　都統品級在伊犂印務筆帖式行走八月奉¶
㫖在庫爾烏蘇章京處辦事十月以副都統品級赴塔¶
　　爾巴哈台十一月¶
諭奨其辦事得制仍留庫爾喀喇烏蘇辦事三十八年¶
<pb:KR2m0053_WYG_137-19b>¶
　　任三姓副都統三十九年調¶
　盛京副都統四十年調黒龍江副都統四十一年遷¶
　　綏逺城将軍四十四年襲封多羅克勤郡王四十¶
　　五年總理鑲藍旗覺羅學尋授宗人府右宗正四¶
　　十七年任正白旗漢軍都統四十八年四月調鑲¶
　　紅旗滿洲都統七月調正黄旗滿洲都統五十九¶
　　年薨諡曰莊子恒謹襲¶
　　　多羅顯榮貝勒喀爾楚渾¶
<pb:KR2m0053_WYG_137-20a>¶
　　喀爾楚渾克勤郡王岳託第三子順治元年四月¶
　　隨睿親王多爾衮入山海闗破流賊李自成追擊¶
　　至望都二年二月叙功封鎮國公三年正月隨靖¶
　　逺大将軍肅親王豪格征四川流賊張獻忠時賊¶
　　黨據陜西同貝子滿達海進𠞰偽&KR0257;将石國璽等¶
　　五十餘人率賊衆降賊首髙如礪遁三台山我軍¶
　　掘壕圍之如礪亦率衆降十一月肅親王進征四¶
　　川斬獻忠於西充喀爾楚渾在事有功五年正月¶
<pb:KR2m0053_WYG_137-20b>¶
　　班師八月任鑲紅旗滿洲都統六年正月隨敬謹¶
　　親王尼堪討大同叛鎮姜瓖師至太原賊由寧武¶
　　闗迎戰喀爾楚渾遣都統阿賴庫魯克達爾漢等¶
　　擊敗之進圍寧武賊夜犯我鑲黄鑲紅兩旗汛地¶
　　復遣䕶衛兵迎擊兩戰皆捷四月由左衛往圍大¶
　　同偽總兵楊振威斬瓖降十月晉封多羅貝勒八¶
　　年二月攝理藩院事八月薨年二十有四諡曰顯¶
　　榮立碑紀功康熙十三年三月復立碑旌之喀爾¶
<pb:KR2m0053_WYG_137-21a>¶
　　　楚渾長子克齊于順治九年襲封多羅貝勒康熙¶
　　　六十一年六月薨年七十有二以其長子魯賓降¶
　　　襲魯賓初于康熙二十三年封固山貝子三十年¶
　　　授宗人府左宗正三十五年¶
上征噶爾丹同都統喀岱等統領鑲藍旗營三十八年以¶
　　　惰罷宗正任雍正元年改降襲固山貝子四年二¶
　　　月坐舉動狂悖削爵三月以魯賓無應襲貝子之¶
　　　人復降封輔國公乾隆八年卒以魯賓嗣子宗智¶
<pb:KR2m0053_WYG_137-21b>¶
　　　之第四子訥穆金降襲奉恩将軍二十五年授三¶
　　　等侍衛累遷至頭等侍衛四十八年卒四十九年¶
　　　五月以訥穆金次子薩賓圖襲封奉恩将軍¶
　　　　鎮國将軍品級巴思哈¶
　　　巴思哈克勤郡王岳託第五子崇徳四年正月封¶
　　　鎮國将軍順治六年十月晉封多羅貝勒九年七¶
　　　月奉¶
命同定逺大将軍敬謹親王尼堪統官兵往湖南征流賊¶
<pb:KR2m0053_WYG_137-22a>¶
　　　張獻忠餘黨孫可望等¶
賜蟒衣鞍馬弓矢十一月敬謹親王戰歿於衡州¶
命貝勒屯齊代其軍與巴思哈合營三月由永州趨寳慶¶
　　　敗賊兵十萬於周家坡十一年十月議隨敬謹親¶
　　　王出征敗績罪削爵還京師十二月三月擢任鑲¶
　　　紅旗滿洲都統八月復授鎮國公品級十五年正¶
　　　月隨安逺靖㓂大将軍信郡王多尼征明桂王朱¶
　　　由榔於雲南合四川廣西兩路軍期進取十一月¶
<pb:KR2m0053_WYG_137-22b>¶
　　　抵貴陽趨安莊擊斬其衆十六年正月大軍薄雲¶
　　　南省城同貝勒尚善等克鎮南州玉龍闗永昌府¶
　　　騰越州六月¶
賜蟒&KR0129;鞍馬勞之十七年五月師旋七月議前征雲南時¶
　　　撤永昌門兵致軍士入城擾民降鎮國将軍品級¶
　　　十八年卒以巴思哈次子固克度渾降襲三等輔¶
　　　國将軍品級康熙四年卒以巴思哈第三子庫布¶
　　　素渾降襲三等奉國将軍品級十二年晉封三等¶
<pb:KR2m0053_WYG_137-23a>¶
　　輔國将軍品級三十四年以病誤較射削爵以其¶
　　長子蘭鼐降襲三等奉國将軍品級五十八年卒¶
　　以蘭鼐第三子宗智降襲奉恩将軍品級雍正八¶
　　年授三等侍衛尋遷二等侍衛乾隆元年授前鋒¶
　　㕘領四年擢副都統八年卒以蘭鼐第六子宗熹¶
　　降襲雲騎尉品級四十年十二月因軍政虚報年¶
　　嵗削級爵除¶
　¶
<pb:KR2m0053_WYG_137-23b>¶
　¶
　¶
　¶
　¶
　¶
　¶
　¶
欽定八旗通志卷一百二十三¶
