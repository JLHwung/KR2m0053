# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:07.721002
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷二百一 
<pb:KR2m0053_WYG_215-1a>¶
　欽定四庫全書¶
　欽定八旗通志卷二百一¶
　　人物志八十一¶
　　　大臣傳六十七(漢軍鑲白旗一盧楊方興朱沈文/奎  蔣赫徳    興祖    昌祚)¶
　　　　(王可臣/)　(蔣國柱/)　(劉兆麒/)¶
　　　　楊方興¶
　　　楊方興廣寧人後𨽻漢軍鑲白旗天命七年¶
太祖高皇帝征明克廣寧方興以諸生隨衆來歸¶
<pb:KR2m0053_WYG_215-1b>¶
太宗文皇帝時命入直内院與修¶
太祖實録崇徳元年分内院學士舉人生員為四等方興¶
　　　列二等並以¶
實録告成俱得¶
賜賚旋試列舉人授佐領銜擢内秘書院學士七年¶
上行圍旋蹕方興以醉後騎馬衝突儀仗罪當死¶
特命免之戒後勿飲酒八年同户部啟心郎布丹齎¶
勅往朝鮮申嚴禁令順治元年隨大兵入闗是年七月奉¶
<pb:KR2m0053_WYG_215-2a>¶
命總督河道時江南北尚多反側山東土賊叛服不常方¶
　　　興既之任置戰馬設烽堠遣将𠞰平滿家洞諸賊¶
　　　巢斬賊首王家樂趙應元等黄河南北兩岸自流¶
　　　賊蹂躪無人防守伏秋汛發北岸小宋口曹家寨¶
　　　隄皆潰浸曹單金鄉魚臺四邑由南陽漫入運河¶
　　　漂沒田廬二年二月方興請乘水勢稍涸鳩工亟¶
　　　築得¶
㫖允行先是明崇禎時流賊李自成决汴水以灌汴梁其¶
<pb:KR2m0053_WYG_215-2b>¶
　　　後決口屢塞屢决至是¶
上命工部遴員察勘馳奏令方興修理七月河決流通集¶
　　　一趨曹單及南陽入運河一趨塔兒灣魏家灣運¶
　　　河為濁流所侵日就淤塞下流徐邳淮揚亦多衝¶
　　　決方興以防䕶無功自劾¶
諭令殫力河防不必引咎九月疏薦大梁道李芳蘊為睢¶
　　　陳道原兖西道章于天為兖西道宻雲道方大猷¶
　　　為管河道四年流通決口将合全河下注勢甚湍¶
<pb:KR2m0053_WYG_215-3a>¶
　　　激由汶上縣決入蜀山湖方興因請修築通濟閘¶
　　　上下隄岸淮安東北之蘇淤馬羅等隄及江都髙¶
　　　郵諸石隄復言河員必就近陞轉庶能熟諳河務¶
　　　並奉¶
諭施行尋以流通工竣加一級六年晉兵部尚書銜七年¶
　　　三月加太子太保八月河决荆隆口南岸漫單家¶
　　　寨西隄北岸漫朱源寨小長堤南岸旋塞全河盡¶
　　　入北岸決口轉向東北流方興用河道方大猷議¶
<pb:KR2m0053_WYG_215-3b>¶
　　　先從上流築長縷堤遏其來勢然後築小長堤決¶
　　　口期以春月鳩工半年蕆事九年三月方興以目¶
　　　疾請休得¶
㫖河漕重任實難其人卿籌畫素著宜悉心料理旋以汴¶
　　　河工成¶
賜方興及在事各員鞍馬白金有差時荆隆決口未合者¶
　　　尚三十餘丈大猷擢江南按察使方興請¶
勅部以新銜留管河務又言清口為淮黄交滙伏秋淮弱¶
<pb:KR2m0053_WYG_215-4a>¶
　　黄强黄毎内灌濁沙淤澱嵗需挑濬請於清江通¶
　　濟二閘適中處修復福興閘舊址啟一閉二以時¶
　　蓄洩嵗可省挑濬費俱下所司議行㑹給事中許¶
　　作梅御史楊世學陳棐交章請勘九河故道使黄¶
　　河北流入海方興因疏言黄河古今同患而治河¶
　　古今異宜宋以前治河但令赴海有路可南亦可¶
　　北故賈讓以不與河争為上䇿自元明以迄我¶
　大清定鼎燕京東南漕運由清口以至董口二百餘¶
<pb:KR2m0053_WYG_215-4b>¶
　　里必藉黄河為轉輸是治河即所以治漕可以南¶
　　必不可以北欲挽北流而趨南自不得不逆其性¶
　　而曲為隄防故賈讓下䇿正今之上䇿也前人㡬¶
　　許經畫成此數千里長堤束水通漕若廢此不治¶
　　順水北行無論漕運不通轉恐決出之水東西奔¶
　　蕩不可收拾今議者乃欲尋禹舊蹟重加疏導勢¶
　　湏别築數千里長堤較之増卑培薄難易曉然且¶
　　河流挾沙俱行束之一則水急沙流播為九則水¶
<pb:KR2m0053_WYG_215-5a>¶
　　　緩沙積數年以後河仍他徙何以濟運議者又謂¶
　　　河經修築即當永逺無虞不知黄河自積石入中¶
　　　國後源逺支繁毎遇伏秋汛發漫衍横決有非堤¶
　　　岸所能禦者自殷周至今已事可考臣愚以為河¶
　　　不能無決決而不築司河者之罪也河不能無淤¶
　　　淤而不濬亦司河者之罪也若欲保其不決不淤¶
　　　誰敢任之明河臣潘季馴曰治河必無一勞永逸¶
　　　之功止有補弊救偏之䇿不可有喜新炫竒之智¶
<pb:KR2m0053_WYG_215-5b>¶
　　　惟當收安常處順之休斯誠不易之確論伏愿¶
勅下廷議定畫一之規屏二三之説俾河臣知所遵守不¶
　　　勝幸甚疏上¶
上嘉納之十年河決大王廟口距朱源塞口不逺給事中¶
　　　周體觀劾方興治河㒺效耗帑害民罪方興遵¶
㫖回奏言臣自奉¶
命總河九載疏築如法漕運無悞所有興工緩急役夫多¶
　　　寡並經請¶
<pb:KR2m0053_WYG_215-6a>¶
㫖施行未敢稍有延緩及擅加科派事因懇請罷斥奉¶
㫖向來河工皆就決處堵塞僅顧一時以致久無成效今¶
　山東又報河決現在㑹議楊方興且殫心料理毋致悞¶
　漕章内事宜下部一并㑹議方興再疏乞休¶
上溫詔慰留之十一年給事中林起龍劾方興堵築朱源¶
　　　決口侵冒錢糧累民捐費至六十餘萬兩徇庇河¶
　　　道方大猷諸奸貪不法¶
上命方興解任赴京質對起龍坐誣鑴秩¶
<pb:KR2m0053_WYG_215-6b>¶
命方興復任十三年方大猷以婪贓悞工為直𨽻總督李¶
　　　䕃祖所劾方興亦疏劾大猷¶
上以其不先舉發傳¶
諭切責于是給事中董篤行疏劾方興徇庇下部議坐降¶
　　　級留任九月考滿廕一子入監十四年引年乞休¶
上以其久任河道總督勤練著勞¶
命以原官加太子太保致仕康熙四年卒¶
賜祭葬如典禮¶
<pb:KR2m0053_WYG_215-7a>¶
　　　　沈文奎¶
　　　沈文奎浙江㑹稽人少時寄養外家冒姓王氏年¶
　　　二十為明諸生北遊遵化天聰三年¶
太宗文皇帝征明下遵化文奎來歸貝勒豪格攜至瀋陽¶
命直文館後𨽻漢軍鑲白旗六年貝勒阿濟格等征明至¶
　　　宣化明守臣遣使輸貢議和師還¶
召賜文奎饌¶
問此次和議於爾意云何文奎奏曰漢人以宋轍為鑒俱¶
<pb:KR2m0053_WYG_215-7b>¶
　　　諱言和雖以¶
聖主好生之念不忍明國生民塗炭欲安息待時而漢人¶
　　　反以我為可欺邊塞小臣區區盟誓安足信哉但¶
　　　彼既民窮財竭盜賊蜂起且去年大凌河䧟沒人¶
　　　人膽喪當此危急之際翻然悔禍則允其議和實¶
　　　明國之幸也不然以¶
聖主之威武乘中原擾亂之秋率兵直入黄河以北非明¶
　　　有矣崇徳元年¶
<pb:KR2m0053_WYG_215-8a>¶
特㫖甄别内院人員分為四等文奎名列一等第二¶
賜人户及牲畜等物授宏文院學士七年八月以飲醉乘¶
　　　馬失避¶
御前儀仗罪論死¶
上特宥之仍¶
諭以嗣後毋飲酒致有錯誤順治元年¶
世祖章皇帝定鼎京師授保定巡撫駐正定明三闗總兵¶
　　　郝之潤既投誠願除㓂自効旋以被劾觧任文奎¶
<pb:KR2m0053_WYG_215-8b>¶
　　　将扺任得其手書且聞其率部卒馳至倒馬闗暫¶
　　　駐形跡乖張慮其外連山右流㓂釀成禍患特劄¶
　　　諭寛慰曉以禍福旋令總兵吳勝兆率精鋭歩騎¶
　　　疾馳赴鎮以備不虞而密疏奏請收其所部以需¶
　　　後效之潤遂留保定就文奎䇿遣先是畿南未定¶
　　　土賊蜂聚若大名之開州内黄正定之井陘獲鹿¶
　　　保定之束鹿唐完所在千百成羣焚掠村堡文武¶
　　　守吏分勦不遑間復招撫諭降給劄奬勸而賊勢¶
<pb:KR2m0053_WYG_215-9a>¶
　　愈熾一賊聞勦羣賊援拒文奎既莅任訓練標兵¶
　　飭厲将士與按臣衛周允商𣙜機宜設䇿勦撫賊¶
　　黨趙崇陽等數百人絡繹歸誠㑹寧晉叛㓂韓國¶
　　璧等抗師負固文奎即遣崇陽星夜擒勦陣斬國¶
　　璧殱其逆黨復遣署總兵王燝等討滅香罏寨賊¶
　　渠錢子亮喬家寨賊渠趙建英别遣守備劉文選¶
　　等攻圍深州賊渠于小安晉州賊渠馬數全所至¶
　　賊巢蕩洗於是冀州賊郭世先保定賊李庫内黄¶
<pb:KR2m0053_WYG_215-9b>¶
　　賊李君相順徳賊袁三才等數十渠魁一時並就¶
　　俘戮賊黨觧散其投誠驍健獻械及馬願自効者¶
　　收標下驅䇿之畿南始定十二月疏薦明修撰兼¶
　　給事中陳名夏才學兼優可當倚任章下所司是¶
　　時保定等府州縣徵納賦課猶照襲明季舊例有¶
　　優免太濫致虧正額者亦有取盈攤派刻剥厲民¶
　　者文奎奏定悉照正條一切陋弊槩行禁革又以¶
　　寧晉莊地利廣租輕多為各郡邑豪户佔據遞年¶
<pb:KR2m0053_WYG_215-10a>¶
　　　逋欠籽粒銀兩守令代償墊觧疏請嗣後凡莊地¶
　　　盡召土著小民佃種立甲徴收豪戸紳衿槩行禁¶
　　　絶明年正月疏言畿南兵燹之餘民力困竭每嵗¶
　　　觧京芝蔴綿絲等物俱購之别省既難即得且物¶
　　　貴民貧運觧不易請俱改為折色二月又疏請各¶
　　　衛所地畝錢糧令州縣徵收屯丁兼屬管攝凡軍¶
　　　宅屯莊槩入保甲至於邊戍既裁軍裝雜派之需¶
　　　應行革除諸疏並見採擇四月天津土寇李聨芳¶
<pb:KR2m0053_WYG_215-10b>¶
　　　張成軒等横行南皮鹽山間聚衆千人文奎遣都¶
　　　司楊澄守備徐景山率精鋭間道星馳擒勦復與¶
　　　天津道陳鵬舉分路追襲擒斬聨芳等九十三人¶
特㫖嘉奨旋¶
命調任陜西未赴任復¶
詔仍留保定巡撫五月擢淮揚漕運總督文奎以漕運當¶
　　　明代末年百務隳廢加以江淮㓂殘兵虐凋瘵之¶
　　　後今欲規創一新永垂久逺事非易易奏請¶
<pb:KR2m0053_WYG_215-11a>¶
陛見叩聆¶
聖訓有¶
㫖淮揚初定督漕正急著星馳受事殫力經理以副委任¶
　　　文奎至則淮揚徐三府方遭寇逆髙進忠魏用通¶
　　　髙陞之亂文奎檄調官兵勦撫並用先諭降進忠¶
　　　營将孔道興等八人皆率所屬兵丁戰艦軍械投¶
　　　誠進忠等遂潜遁入海有偽招討酆報國偽兵部¶
　　　司邦基者假擁立明宗新昌王為名訛言惑衆於¶
<pb:KR2m0053_WYG_215-11b>¶
　　　是魏用通髙陞復突入河内拒捕刼殺鎮臣王天¶
　　　寵率将士奮擊陣斬髙陞文奎遣遊擊裴應暘與¶
　　　降将孔道興等追斬魏用通於白駒場賊衆殱滅¶
　　　殆盡尋酆報國司邦基為其将王大功馬西禄擒¶
　　　縛以獻進忠走崇明納降十二月復擒斬如&KR0399;叛¶
　　　渠于錫凡劉一雄等散其餘黨萬餘人海濵底定¶
　　　三年二月奏増設淮北淮南淮西各道標營兵戰¶
　　　艘八月邳州土寇楊秉孝王君實等嘯聚黨與掠¶
<pb:KR2m0053_WYG_215-12a>¶
　　民肆害将攻邳城文奎率淮徐道張兆羆調兵擒¶
　　斬之十月疏請禁革漕弊其畧曰江南蘇松等府¶
　　徵漕前代以來積弊殊甚有司催徴止及城鄉小¶
　　户運船到次先兌民糧里書倉蠧串通旗丁抑勒¶
　　需索小民受累非一官户儒户之糧堆貯私家運¶
　　官旗丁沿門赴兌米色好醜斗斛完欠概置不問¶
　　此紳衿誤漕之害也府縣吏胥假濟農倉耗米為¶
　　名乾沒侵肥臨兌升合無完此吏胥誤漕之害也¶
<pb:KR2m0053_WYG_215-12b>¶
　　臣請嗣後不論官户儒户濟農名色槩令有司與¶
　　民户一體督催及時上倉候船領兌如倉糧騐係¶
　　乾潔運船刁難不速領兌者領運官重寘以法如¶
　　紳衿豪勢抗不交倉以致稽延漕運者題劾逮問¶
　　並治有司以不能革弊之罪部議准行且著為令¶
　　四年正月以擅免荒田税賦又凟請明朝陵寢祀¶
　　典坐革職五年十二月起補宏文院學士六年正¶
　　月充纂修¶
<pb:KR2m0053_WYG_215-13a>¶
太宗實録副總裁官二月充㑹試主考官八年閏二月部¶
　　　議文奎于大學士剛林等擅改¶
實録不行陳奏應革職議政王大臣等覆勘論文奎無罪¶
　　　得¶
㫖免議四月復受¶
命往淮揚總督漕運七月疏陳漕政四事一曰慎選運官¶
　　　明季世職既裁勢必選用舊弁其身家殷實者又¶
　　　多巧為規避所餘窮員無㡬以致白丁市儈鑽營¶
<pb:KR2m0053_WYG_215-13b>¶
　　　領運無不逋欠今請一體遴選道府各官毋許徇¶
　　　隱一曰清核舍餘前明衛所世職裁汰既久所有¶
　　　親族謂之舎餘不入民籍不當軍差今請旗丁十¶
　　　名以舎二軍八為率以均勞逸一曰合選殷丁一¶
　　　伍之中殷實有限今請自臣衙門為始不論吏書¶
　　　及生員之餘丁悉令僉選不許隱庇一曰清勾黄¶
　　　快屯丁江南各衛軍丁明季編定各差如屯軍領¶
　　　種屯田嵗照科則輸糧黄快船丁毎年止納丁銀¶
<pb:KR2m0053_WYG_215-14a>¶
　　　三錢運户則專供撥運近來運户稍富厚者皆竄¶
　　　入黄快屯軍借為䕶符以致運戸日減僅餘空乏¶
　　　閒丁僉報抵數今請嚴察清勾以杜隱漏之弊下¶
　　　部議行十年十月膠州總兵海時行叛文奎奉¶
命偕直𨽻河南山東總督馬光輝統官兵進勦軍次永城¶
　　　兩路夾擊俘斬甚衆時行勢窮自殺其黨李文進¶
　　　率子弟及所部赴軍前降文奎以功加一級¶
予廕一子時江北廬鳳淮揚等府州縣水旱相繼被灾甚¶
<pb:KR2m0053_WYG_215-14b>¶
　　　者已奉¶
詔蠲賑文奎請将十年漕糧照被灾分數議折十年現徵¶
　　　及九年前宿逋酌量蠲免部臣以漕糧為軍餉儲¶
　　　需萬難議折而鹽道及廬鳳各屬覆勘被灾分數¶
　　　尚未詳悉申報亦難議蠲往返咨駁各屬候覆改¶
　　　折至冬盡猶未開徵十一年通泰海濵叛寇朱周¶
　　　錤稱偽號糾衆惑民為同謀者所首文奎遣兵擒¶
　　　獲悉誅其黨又奏墾江北荒屯地九千九百餘頃¶
<pb:KR2m0053_WYG_215-15a>¶
　　　是嵗九月以催運稽遲降三級調用尋補陜西督¶
　　　糧道卒於官入祀名宦祠¶
　　　　蔣赫徳¶
　　　蔣赫徳本名元恒世居遵化天聰三年¶
太宗文皇帝統師征明克遵化選儒生俊秀者送¶
　　盛京入文館讀書元恒與焉¶
賜名赫徳崇徳元年授秘書院副理事官¶
賜人四户及牛驢七年分編漢軍八旗赫徳𨽻鑲白旗順¶
<pb:KR2m0053_WYG_215-15b>¶
　　　治二年四月擢國史院學士五月充明史副總裁¶
　　　三年四月教習庶吉士四年三月充¶
　　殿試讀卷官六年正月充纂修¶
太宗文皇帝實録副總裁五月復¶
命教習庶吉士七年四月以繙譯三國志成¶
賜鞍馬九年三月充¶
　　殿試讀卷官五月因朝鮮國王李淏陳奏國内外奸¶
　　　徒隂謀詛咒圖為不軌俱已伏辜事赫徳同侍郎¶
<pb:KR2m0053_WYG_215-16a>¶
　　　伊勒都齊齎¶
勅往朝鮮慰問十一年三月擢國史院大學士十二年正¶
　　　月奉¶
詔直陳時務疏言察吏而後可以安民除害而後可以興¶
　　　利方今百姓大害莫甚於貪官蠧吏懲治之法惟¶
　　　恃督撫糾劾以其確知屬員之賢不肖也毎見各¶
　　　督撫彈章指事列款贓跡累累及奉¶
㫖提問招擬覆奏計贓科罪不及十之二三不曰事屬子¶
<pb:KR2m0053_WYG_215-16b>¶
　　　虚則曰衙役作弊即坐衙役者又多引雜犯律例¶
　　　聴其贖免何所懲憚而不肆行其志乎其始也官¶
　　　胥朋比虐取𤓰分事敗之後官則嫁名于吏以覬¶
　　　然灰吏則假貲于官以成展脱究之官吏優游兩¶
　　　獲無恙糾劾雖行竟成故事此因循之積弊也請¶
天語嚴飭嗣後各督撫糾劾貪官審結覆奏之時必全述¶
　　　原㕘疏語款數於前註明開報官及承問官職名¶
　　　某款不實或係開報官揑造或係承問官故縱務¶
<pb:KR2m0053_WYG_215-17a>¶
　　　窮源質訊使是非不容並立果係衙役詐騙者亦¶
　　　按律坐以應得之罪不准折贖則貪蠧清而民生¶
　　　蘇息矣得¶
㫖下所司嚴飭行二月¶
諭奨宻勿抒誠贊襄竭力諸臣加赫徳太子太保十四年¶
　　　正月修輯¶
太祖髙皇帝¶
太宗文皇帝聖訓以赫徳為總裁十五年七月改内三院¶
<pb:KR2m0053_WYG_215-17b>¶
　　　為殿閣銜授文華殿大學士兼禮部尚書十月充¶
　　　武¶
　　殿試讀卷官十六年三月¶
諭奨勤勞素著諸臣加赫徳少保兼太子太保九月同侍¶
　　　碩博輝齎¶
勅往封朝鮮國王世子李棩為朝鮮國王十七年二月引¶
　　　疾求罷得¶
㫖卿清慎素著佐理有年念時有疾病准觧任調理康熙¶
<pb:KR2m0053_WYG_215-18a>¶
　　　元年六月復設内三院¶
詔起為宏文院大學士二年三月調國史院大學士九年¶
　　　九月卒年五十有六¶
賜祭葬如例諡文端¶
　　　　盧興祖¶
　　　盧興祖漢軍鑲白旗人順治三年由國子監官學¶
　　　生授工部啟心郎九年¶
命增設漢軍巡城理事官五人興祖巡視西城十四年遷¶
<pb:KR2m0053_WYG_215-18b>¶
　　　大理寺少卿十八年五月擢廣東巡撫疏言粤東¶
　　　近閩漳海氛出沒當設守禦臣有壯丁百馬百乞¶
　　　帶往以補標兵老弱無格外費而得實用部議如¶
　　　所請康熙四年二月遷廣東總督四月疏言屯田¶
　　　每畝起料三斗或二斗零明時給軍聴取佃是以¶
　　　責重而倍收我¶
　　朝汰軍為丁計田而賦屯丁即民户屯糧多民糧十¶
　　　之九過重難徵請¶
<pb:KR2m0053_WYG_215-19a>¶
勅議照民田輸納永除屯困下所司知之五月疏言水師¶
　　　戰一守二守惟事帆槳戰則専攻擊百人登舟禦¶
　　　寇止三十餘人接應勢寡請改為戰守各半得¶
㫖俞允六月疏言省㑹面海居中四應非船不濟從前設¶
　　　防偵𠞰皆撥用同城水師哨船今水師提督移駐¶
　　　順徳總兵分駐廣海新安無船可調請於臣標增¶
　　　哨船十二水兵六百守備千總各一部議哨船如¶
　　　所請行水兵於督標選委守備千總毋庸增七月¶
<pb:KR2m0053_WYG_215-19b>¶
　　　疏言營汛分布要隘必有統率而後力専廣屬諸¶
　　　汛𨽻水師鎮自鎮臣分左右路水陸不能兼轄營¶
　　　自為汛勢殊渙散請将三水龍門從化増城順徳¶
　　　等營屬廣州城守都司轄新寧營屬新㑹遊擊轄¶
　　　東莞大鵬二營屬新安遊擊轄那扶營屬廣海㕘¶
　　　将轄香山副将無附汛自為一營計分五路諸營¶
　　　各歸統轄庶事有專責汛守分明從之尋裁廣西¶
　　　總督¶
<pb:KR2m0053_WYG_215-20a>¶
命興祖兼制八月疏言廣西歸併廣東總督仍駐肇慶城¶
　　　内有協鎮将軍駐劄已無隙地今臣標移駐請移¶
　　　将軍駐省議如所請時遷南洋總兵入内地兵民¶
　　　乏資興祖倡率捐銀安置尋疏言南洋為全潮門¶
　　　戸奉¶
㫖勘議村莊遷内地外其應留者附并海陽為便至汛地¶
　　　尤衝險議設遊擊一增守備一把總二兵千船二¶
　　　十屬潮州鎮轄又自郡城達南洋原定以急水為¶
<pb:KR2m0053_WYG_215-20b>¶
　　　出入之口凡糧運仍令該管文武照票稽查下所¶
　　　司知之五年八月疏言粤西土司昧倫嗜利争替¶
　　　襲連年不觧教化莫過學校請将土司俊秀子弟¶
　　　在附近左右兩江諸府縣肄業考試其文義通達¶
　　　者毎縣取二名入學俾知觀感争端亦足止遏下¶
　　　部議行六年九月因盜刼案日多興祖自陳乞罷¶
　　　斥疏下部議尋議興祖不能屏息盜賊應革任從¶
　　　之十一月卒¶
<pb:KR2m0053_WYG_215-21a>¶
　　　　朱昌祚¶
　　　朱昌祚漢軍鑲白旗人¶
世祖章皇帝時任宗人府啟心郎順治十八年四月授浙¶
　　　江巡撫既抵任㑹浙東西所在旱灾昌祚捐金為¶
　　　倡煑粥以活饑民復具疏請¶
㫖賑恤時海寇未靖有¶
㫖令瀕海居民遷移内地昌祚疏請酌撥荒田給令開墾¶
　　　為生俟三年成熟後照例起科其舊居所棄之田¶
<pb:KR2m0053_WYG_215-21b>¶
　　　畝丁糧請予蠲免俱下部議行先是陜西巡撫扈¶
　　　申忠條奏軍民宜一體聴徭¶
勅下督撫議昌祚奏浙省各衛所均有運糧之責其閒丁¶
　　　毎年亦各賦丁銀以為貼造糧艘之費與秦省衛¶
　　　所無糧運者不同難以復兼民役事遂寢康熙三¶
　　　年六月擢福建總督以丁憂未之任四年¶
特起直𨽻山東河南三省總督請終制不允五年扺總督¶
　　　任疏言直𨽻督標經制額兵舊駐河間提標額兵¶
<pb:KR2m0053_WYG_215-22a>¶
　　　舊駐大名今總督駐劄大名提督改駐河間若令¶
　　　兩標兵彼此調移恐攜帶家口致累民間請免調¶
　　　兵丁但更換統轄之員為便得¶
㫖俞允時輔政大臣鰲拜以鑲黄旗地畝瘠薄傳¶
㫖圈換正白旗地畝及開墾成熟民地令朱昌祚同戸部¶
　　　尚書蘇納海巡撫王登聨經理其事昌祚疏言直¶
　　　省州縣田地之瘠薄膏腴賦税之上中下則原自¶
　　　異同豈能盡美今令兩旗更正地土欲其相安但¶
<pb:KR2m0053_WYG_215-22b>¶
　　　臣見現在行圈地畝皆嘵嘵有詞大概以瘠易腴¶
　　　者固緘黙不言而以腴易瘠與以瘠易瘠者不免¶
　　　觀望嗟呼皆不樂有此舉雖勉强撥給難必其異¶
　　　日不出而申訴重煩¶
睿慮臣思安土重遷人之至願兩旗分得舊處莊地二十¶
　　　年來相安已久靡不有父母墳墓在焉一旦更易¶
　　　不能互相移徙且值此隆冬各旗率領所屬沿村¶
　　　棲宿守候日久窮苦者裹糧已盡凍餒可憫又附¶
<pb:KR2m0053_WYG_215-23a>¶
　　　近百姓聞¶
　　朝廷此舉所在驚惶日據士民環門哀籲有謂州縣¶
　　　熟地昔已圈去無餘今之夾空地土皆係所遺窪¶
　　　下經墾闢成熟當差辦税者有謂地在闗廂大路¶
　　　鎮店所居民人皆承應運送¶
皇陵物料並墊道修橋及一切公差徭役者有謂被圈地¶
　　　之家即令他往無從投奔者有謂時值冬令扶老¶
　　　攜㓜逺徙他鄉恐地方疑爲逃人不容棲止者有¶
<pb:KR2m0053_WYG_215-23b>¶
　　　謂祖宗骸骨父母邱壠不忍抛棄者臣職在安民¶
　　　而民隱如此曷敢壅蔽不以實¶
聞臣又徧察薊州及遵化等應換州縣一聞圈丈自本年¶
　　　秋收之後周遭四五百里盡抛棄不耕今冬二麥¶
　　　全未播種明年夏安得有秋且時已仲冬計丈量¶
　　　事竣難以定期明春東作必又失時而秋收亦将¶
　　　無望京東各州縣合計旗與民失業者不下數十¶
　　　萬人田荒糧竭無以資生豈無鋌而走險者地方¶
<pb:KR2m0053_WYG_215-24a>¶
　　　滋事尤臣責任所闗又不敢畏忌越分不以實¶
聞伏乞斷自¶
宸衷毅然停止疏入與蘇納海王登聨請停圈各疏並忤¶
　　　鰲拜意革職逮問刑部議律無正條擬鞭責籍沒¶
　　　家産鰲拜入奏應置重典¶
上未允鰲拜出矯¶
㫖並予立絞八年鰲拜獲罪逮繫¶
上特諭吏部曰原任總督朱昌祚巡撫王登聨於撥換地¶
<pb:KR2m0053_WYG_215-24b>¶
　畆時見旗民交困因有地方之責具疏奏聞鰲拜輒謂¶
　非其職掌妄行干預不按律文誣䧟至死深為可憫其¶
　予昭雪以示仁恩昌祚復原官¶
賜祭葬如典禮諡勤愍祀直𨽻浙江名宦祠子紱以廕入¶
　　　監讀書授督捕理事官尋遷大理寺卿¶
　　　　王可臣¶
　　　王可臣陜西人順治三年肅親王豪格統師定四¶
　　　川可臣來歸即令同諸降将石國璽蒋登雷率其¶
<pb:KR2m0053_WYG_215-25a>¶
　　　降卒七百人為大軍前導進勦三寨山賊乘夜由¶
　　　小路登奪其東門克之師旋𨽻正白旗漢軍予騎¶
　　　都尉世職准襲二次六年十月隨都統石廷柱征¶
　　　叛鎮姜瓖至澤州獲偽官有功十年七月隨經畧¶
　　　大學士洪承疇南征舟至嶧縣臺兒庄有正藍旗¶
　　　騎都尉張任先抽刀欲向提督李本深可臣驍壯¶
　　　多力扼而奪之洪承疇入奏¶
詔革張任先職治罪賞可臣銀三十兩師至湖廣委左標¶
<pb:KR2m0053_WYG_215-25b>¶
　　　遊擊駐防常徳府十二年正月授經畧左標右營¶
　　　遊擊時明桂王朱由榔據雲南以流賊餘黨孫可¶
　　　望李定國劉文秀馮雙禮等為将出入川黔分兵¶
　　　犯常徳可臣率兵于&KR1101;溪西南江邊設伏伺賊船¶
　　　過半邀擊之賊敗奔徳山沿江堵勦斬溺無數得¶
優賚冠服弓刀十三年九月隨大将軍阿爾津進勦辰州¶
　　　敗賊于瀘溪縣十五年三月大兵進取貴州可臣¶
　　　督率兵丁由沅州伐木造大江橋修路六十里並¶
<pb:KR2m0053_WYG_215-26a>¶
　　紀功十六年二月可臣同水師副将石玉貴擊賊¶
　　于風落壩擒偽副将蕭聲玉復追至三㑹塘生擒¶
　　偽總兵李正洪及其子并獲偽㕘将曽學仲等三¶
　　月㑹各標兵于湄潭縣招撫偽副将薛萬珠蔡魁¶
　　敗馮雙禮子偽總兵天裕于泥落壩偽總兵盧正¶
　　友等踞木猴屯可臣同㕘将陳福等分兵兩路擊¶
　　敗之疾追至席樂坪馮天裕復合偽總兵冉宗孝¶
　　馮任國等踞合馬箐抗拒可臣同㕘将張攀龍守¶
<pb:KR2m0053_WYG_215-26b>¶
　　備王友名分三路圍攻親冒矢石自寅至午大破¶
　　賊巢斬馮天裕馮任國等又射死冉宗孝于萬佛¶
　　山追盧正友于𤓰子溪斬之十七年十一月遷貴¶
　　州提標中軍㕘将兼管左營事十八年九月黔逆¶
　　劉鼎結連丹平土司莫之㢘等犯定番城官軍赴¶
　　援却賊可臣掩擊賊衆于城西北歸路斬級甚多¶
　　復由谷龍一路進破楊城&KR0749;賊巢康熙元年貴州¶
　　土司李國柱謀犯鎮西可臣同遊擊席登雲董朝¶
<pb:KR2m0053_WYG_215-27a>¶
　　　禄等領兵援勦陣斬國柱十一月丹平土司莫之¶
　　　㢘窩藏劉鼎抗拒官兵總督楊茂勲令可臣統領¶
　　　督標㕘将南容安順鎮標遊擊劉學正馬步兵由¶
　　　定番東谷嶺西路進攻㑹都匀㕘将龍畧于丹平¶
　　　合力擒勦之㢘退保西梁踞八貢山迎敵攻克之¶
　　　擒總管廖國忠之㢘走大洞可臣議四面進攻自¶
　　　率標兵當大洞之前分撥南容截其後劉學正擊¶
　　　左龍畧擊右乗夜進兵未明舉礮官兵奮勇四合¶
<pb:KR2m0053_WYG_215-27b>¶
　　　殺苗衆三百餘人之㢘見勢廹竄後路為南容所¶
　　　獲餘黨及家屬被擒事¶
聞下部紀功三年三月隨征水西駐營六廣苗目阿布者¶
　　　密約賊刼營可臣同各鎮兵乘夜過河至化乍地¶
　　　方埋伏俟賊過掩擊斬殺甚多又大敗苗賊于塔¶
　　　寨箐口可臣生擒苗目黑者子受斬之四月進師¶
　　　勦箐洞自雪棚起營直抵賊穴攻克阿哈箐口進¶
　　　勦至黄沙渡多斬獲六月同總兵王友進領兵往¶
<pb:KR2m0053_WYG_215-28a>¶
　　雄所則溪一帶搜勦由抬石壩進抵阿利木江箐¶
　　賊潰遁追逐四十餘里至明家渡殺賊千餘獲馬¶
　　匹器械七月同總兵李如碧前進渭河七山及遵¶
　　義隣界克髙寨坡箐及法中石叢山等八硐殺逆¶
　　目九名賊千餘十一月賊目陳老善嘯聚東隆箐¶
　　可臣領兵至魚孔衝殺賊衆追至賊窩斬陳老善¶
　　等二百餘級獲器械二百餘又同千總張啓鳳從¶
　　樂撦硐追賊至大木厰擒逆目阿市等三名尋授¶
<pb:KR2m0053_WYG_215-28b>¶
　　西寧鎮總兵官九年正月敘平水西滇黔等處功¶
　　加署都督同知十二年十月擢湖廣提督尋以逆¶
　　藩吳三桂反留新授雲南提督桑額于湖廣令可¶
　　臣回京十五年二月授鑾儀衛使十六年六月授¶
　　廣東提督疏請隨帶平日親信之八旗閒散官治¶
　　儀正文養謐等三十四員給副将以下職以資防¶
　　勦又請復提督駐劄恵州為省城犄角以便往來¶
　　援勦並從之又疏言粤東初附兵心未一欲收其¶
<pb:KR2m0053_WYG_215-29a>¶
　　　兵惟餉是賴當此變亂之餘庫藏未免空虚糧餉¶
　　　或有不給臣標額設兵五千名粤省甫定必多缺¶
　　　額若俟到任召募恐一時不能即得擬于出京之¶
　　　日沿途召募年力精壯弓馬嫻熟之人以恩結之¶
　　　收為腹心帶之入廣即充臣標經制額兵先給月¶
　　　餉以為路費仰懇不拘常例發内帑十萬兩沿途¶
　　　應用仍于到汛入伍之日按月補還作正開銷以¶
　　　其餘交貯司庫充經制兵餉士卒感¶
<pb:KR2m0053_WYG_215-29b>¶
恩必飽騰奮勵以圖報効矣下部議給五萬兩十七年三¶
　　　月卒于任加贈左都督¶
賜祭葬如例諡襄敏部議可臣原領庫銀五萬兩置備馬¶
　　　匹器械支給俸餉及召募兵丁安家行装銀扣抵¶
　　　准銷外尚有沿途挪用銀九千餘兩應于其子朝¶
　　　用朝欽名下追賠¶
詔以可臣効力行間勤勞有年優免九月總督金光祖奏¶
　　　可臣次子朝欽頗稱驍勇可臣臨危欲其承襲世¶
<pb:KR2m0053_WYG_215-30a>¶
　　　職行間効力其闗中所帯親丁二百餘皆乆經征¶
　　　戰精鋭之士各有餘丁約可挑選壯勇五百名令¶
　　　朝欽統領立為援勦營下部議朝欽襲騎都尉授¶
　　　兩廣督標援勦營遊擊嗣以入粤召募各兵月餉¶
　　　扣抵無以存活逃散将半僅存二百五十名隨朝¶
　　　欽入援勦營從征粤西朝欽復呈請豁免未扣足¶
　　　銀二千七百餘兩奏入¶
特㫖免扣十九年隨金光祖入潯州㑹勦叛賊馬承䕃由¶
<pb:KR2m0053_WYG_215-30b>¶
　　　水路攻取弩灘碧灘進克武宣縣復栁州十一月¶
　　　隨大軍進勦逆孽吳世璠于雲南二十年二月率¶
　　　本營兵為頭隊攻石門坎奪第一峰隘口進攻黄¶
　　　草壩直抵雲南省城領親丁殺賊有功尋令署援¶
　　　勦副将二十一年還京敘黄草壩功加十等授左¶
　　　都督二十二年八月補巡捕北營遊擊十一月遷¶
　　　四川龍安營㕘将二十五年四月敘雲南省城殺¶
　　　賊功由騎都尉加一雲騎尉二十七年九月遷福¶
<pb:KR2m0053_WYG_215-31a>¶
　　　建延平副将三十三年三月卒子治襲雍正四年¶
　　　改𨽻鑲白旗¶
　　　　蔣國柱¶
　　　蔣國柱漢軍鑲白旗人父筌官佐領國柱初充官¶
　　　學生順治四年授都察院啓心郎十一年二月遷¶
　　　僉都御史十月擢工部右侍郎十三年六月調户¶
　　　部左侍郎十月¶
命提督操江兼安徽巡撫十五年八月部議國柱任工部¶
<pb:KR2m0053_WYG_215-31b>¶
　　　時監造¶
　　乾清宫工程不固應革職得¶
㫖追奪賞賚從寛留任九月以漕額全完又捐賑寧國太¶
　　　平水災貧民加兵部尚書十六年二月疏言海賊¶
　　　鄭成功謀犯内地臣膺操江重任未敢刻忘戒備¶
　　　如下江南岸圌山營北岸三江營逼近海洋洲港¶
　　　錯雜上之𤓰州京口人烟輻輳漕糧數百萬由兹¶
　　　北上海逆耽耽思逞匪朝伊夕臣數次巡視凡烟¶
<pb:KR2m0053_WYG_215-32a>¶
　　　墩礮臺木樓悉修整以資偵守抽調操撫兩標官¶
　　　兵隨帶戰馬船隻設防于𤓰州等處隘口分班巡¶
　　　徼圌山三江之界譚家洲以北則列巨䌫横江洲¶
　　　以南則置木簰截流謹以布置機宜及長江險要¶
　　　形勢繪圖陳奏得¶
㫖圖留覽下部知之三月調江寧巡撫先是正月國柱疏¶
　　　劾按察使廬慎言貪虐在巡撫衛貞元糾㕘之後¶
　　　奉¶
<pb:KR2m0053_WYG_215-32b>¶
㫖回奏以司道未掲百姓未控申辯下部察議始既徇隠¶
　　後復巧言支飾應革職得¶
㫖留任六月國柱自江寧之蘇州抵鎮江海賊已䧟𤓰州¶
　　　國柱與提督管效忠率兵沿江堵禦賊衆登岸官¶
　　　軍迎戰失利退回江寧副将髙謙等以鎮江城降¶
　　　賊國柱退駐常州檄調崇明總兵梁化鳳率兵四¶
　　　千赴援七月國柱進軍丹陽梁化鳳趨江寧㑹滿¶
　　　漢兵擊賊賊潰遁國柱即率標兵馳至鎮江遇賊¶
<pb:KR2m0053_WYG_215-33a>¶
　　　擊敗之城中賊縱火乘船遁遂復鎮江鄭成功引¶
　　　賊船二千餘將襲崇明國柱遣遊擊劉國玉等趨¶
　　　崇明守禦檄梁化鳳還鎮八月疏言自江寧大㨗¶
　　　之後料賊必犯崇明急令鎮臣旋師未渡而賊䑸¶
　　　大至臣親至七丫海口相度形勢海面遼濶距崇¶
　　　邑二十餘里遥見施翹河等處賊䑸密布即發各¶
　　　營兵船出口敗賊于白茆翼日鄭成功親統大䑸¶
　　　二千餘齊至崇明上抵平洋沙下至排沙衘尾停¶
<pb:KR2m0053_WYG_215-33b>¶
　　　泊别遣兵數萬登陸䜿木寨雲梯用礮攻城遊擊¶
　　　劉國玉等奮勇堵禦連敗賊衆大軍出七丫口賊¶
　　　乃南遁獲大礮器械船隻木城無算得¶
㫖下部察敘十七年三月論失䧟鎮江罪應斬¶
詔從寛革職籍沒十八年四月國柱以鎮江失守後即檄¶
　　　梁化鳳軍援江寧及崇明敗賊事列疏自陳¶
聖祖仁皇帝諭曰蒋國柱失䧟地方在先其後有効力立¶
　功之處酌量官職補用九月補右通政十月遷秘書院¶
<pb:KR2m0053_WYG_215-34a>¶
　　學士尋授山東巡撫康熙元年疏言登文兩營嵗¶
　　需兵餉十五萬有竒坐派登州府屬就近支領自¶
　　遭于七變亂以來徵輸難繼請動藩庫銀五萬兩¶
　　觧運支應俟催徵補還下部議行二年三月疏報¶
　　丈量樂安夀光等州縣竈地共清出一千四百十¶
　　一頃有竒有自前明以來編入民糧者有因人戸¶
　　俱絶報作迷失者應撤出歸竈其民地缺額糧銀¶
　　請于荒蕪地内勸諭開墾補足完課從之五月丁¶
<pb:KR2m0053_WYG_215-34b>¶
　　憂回旗六月議敘國柱在山東察觧逃人九百餘¶
　　名加工部尚書進階正一品三年六月授浙江巡¶
　　撫四年三月疏言杭州地狹民稠無尺土不輸将¶
　　國課駐防滿兵樵採未免病民請于額餉之外加¶
　　給柴價銀兩部議各省滿兵餉有定額無支給柴¶
　　薪之例其兵丁樵採恐損民間桑樹令将軍禁止¶
　　五年三月疏言浙江寧台溫三府頻經海寇自順¶
　　治十八年間遷沿海居民於内地樹樁為界以杜¶
<pb:KR2m0053_WYG_215-35a>¶
　　通海之奸而患始息其界外丁田錢糧已于康熙¶
　　元年題准蠲除界内荒田招墾九萬餘畝尚有水¶
　　衝沙壓一十六萬二千一百餘畆舊課未除莫敢¶
　　承佃此界内田土之無徵也界外雖經蠲除尚有¶
　　匠班漁戸等課不入丁田失于開報今海禁既嚴¶
　　片板不許下海匠戸漁戸逃亡税課疊欠此界外¶
　　田土之失報也今勘文確實合界内界外請蠲銀¶
　　一萬五千八百餘兩米二千二百餘石以甦民困¶
<pb:KR2m0053_WYG_215-35b>¶
　　仍将界内田地設法招墾俟三年成熟起科又請¶
　　蠲仙居臨海二縣續報荒田無徵銀五千四百餘¶
　　兩又奏台溫等六衛所及歸併縣徵之金鄉海門¶
　　等四衛屯糧蠲除軍興時加增銀數照舊額徵輸¶
　　内有積欠金鄉改入平陽界外屯田無徵銀三百¶
　　二十餘兩並請蠲免俱下部議從之四月疏言處¶
　　州一郡僻處萬山之中疊石為田水旱易困前明¶
　　即遭㓂虐至順治十五六年始盡滅除丁户凋零¶
<pb:KR2m0053_WYG_215-36a>¶
　　　嵗賦缺額統計麗水等九縣荒田三十九萬五千¶
　　　三百餘畝荒地五千八百餘畝毎嵗無徵銀三萬¶
　　　二千餘兩無徵米二千四百餘石積年未完正項¶
　　　錢糧十餘萬兩自順治十六年以來縣官因錢糧¶
　　　被㕘降革與憂鬱身亡憤激自經者計三十餘員¶
　　　催科計拙官民交困請全行蠲免逋欠荒額責令¶
　　　道府縣招墾照例起科得¶
㫖麗水等九縣田土荒蕪錢糧疊欠經徵縣官被㕘降革¶
<pb:KR2m0053_WYG_215-36b>¶
　亡故至三十餘員巡撫以下官平日所司何事明白回¶
　奏于是前任巡撫朱昌祚總督趙廷臣皆奏言曏以處¶
　　　州田荒賦欠屢檄清查實荒田畝確數因處屬田¶
　　　段零星崖谷溪澗按弓積歩未易科算且數年間¶
　　　印官縁逋賦降革死亡者多冊報不齊未經題請¶
　　　今丈量確實應如國柱奏蠲免並下部議行六年¶
　　　九月自陳求罷部院議國柱莅任以來于地方事¶
　　　務頗著勤勞¶
<pb:KR2m0053_WYG_215-37a>¶
詔照舊供職七年正月疏言部議裁守巡各道一百八員¶
　　　以為節省裕餉之計浙省九道盡在裁汰之中所¶
　　　留四十員内有福建廣東巡海道各一江南淮海¶
　　　道一山東登萊道一葢因封疆重務惟防海為急¶
　　　浙省寧台温三府尤為海洋衝要之區有招撫投¶
　　　誠安插流移諸務請設寧台溫巡海一道駐劄台¶
　　　州下部議從之八月浙東被水國柱由台溫至處¶
　　　州紹興履勘請分別蠲免各縣銀五千七百餘兩¶
<pb:KR2m0053_WYG_215-37b>¶
　　　并臨海天台二縣衝沒田畝全除額賦下部議如¶
　　　所請十二月卒于官¶
賜祭葬如例¶
　　　　劉兆麒(子殿衡/)¶
　　　劉兆麒漢軍鑲白旗人順治七年由官學生授秘¶
　　　書院編修洊遷宗人府啟心郎十八年十月遷都¶
　　　察院左副都御史十二月授湖廣巡撫康熙元年¶
　　　九月疏陳漢陽安陸鄖陽等府霪雨害禾二年六¶
<pb:KR2m0053_WYG_215-38a>¶
　　　月疏陳武昌通山等十七州縣旱災均得¶
㫖蠲賑有差時李自成遺黨劉二虎郝摇旗等尚據鄖襄¶
　　　山寨兆麒疏言鄖襄二府所屬南漳榖城保康等¶
　　　縣額賦乆因用兵蠲豁今大兵㑹勦賊㓂指日蕩¶
　　　平但開墾招徠尚需時日請仍舊免徵四年五月¶
　　　疏言謀殺刦盜罪大惡極自為常赦所不原至其¶
　　　中牽連之犯情罪本輕近例不准援赦議免未為¶
　　　平允請仍遵康熙元年以前例俱下部議行五年¶
<pb:KR2m0053_WYG_215-38b>¶
　　　八月疏報督墾荒田六千三百五十餘頃嵗徵米¶
　　　麥六千四百餘石銀六百三十餘兩下部議敘加¶
　　　工部侍郎銜七年擢四川總督抵任後奉¶
㫖裁缺兆麒疏言蜀中遞遭寇氛人民多散居他省今乆¶
　　　經底定因山川險逺行李維艱遷延不歸土曠人¶
　　　稀如故請暫開招民事例官員有能捐資招撫者¶
　　　分别議敘好義人民亦量加奨勵庶流民得返故¶
　　　鄉荒田益資開墾臣目擊荒殘情形不敢以裁缺¶
<pb:KR2m0053_WYG_215-39a>¶
　　　去任壅于上¶
聞又疏言臣在楚時奉¶
命督川即知川省民稀因檄行楚屬郡縣凡有流寓川民¶
　　　願歸原籍者准與攜行量給資斧船隻現在陸續¶
　　　到川有七百餘戸三千餘丁口已安插得所¶
詔與議敘加兵部尚書銜八年三月補閩浙總督十二年¶
　　　疏報招撫海賊鄭錦之偽都督阮欽偽副将林震¶
　　　溪等以戰船十三攜所屬禆校二十餘員兵二百¶
<pb:KR2m0053_WYG_215-39b>¶
　　　餘名投誠又偽将軍林伯馨都督施轟等以戰船¶
　　　三十攜所屬禆校百五十員兵一千七百餘名自¶
　　　臺灣赴浙投誠九年四月疏薦興化知府慕天顔¶
　　　堪勝新設興泉道俾董造臺寨督修戰船部議不¶
　　　准¶
特㫖如所請七月疏言舊定報灾之例夏灾不出六月終¶
　　　旬秋灾不出九月終旬康熙七年部議改定夏災¶
　　　不出五月二十日秋災不出八月二十日伏思五¶
<pb:KR2m0053_WYG_215-40a>¶
　　　月正在仲夏八月正在仲秋距季終猶隔四十日¶
　　　安必遇災不在限期後恐有司之不愛民者藉口¶
　　　定限壅蔽不報能愛民者反以申報違時枉受㕘¶
　　　罰請仍照舊例定限以遇災情形先報即委員勘¶
　　　明輕重分數一月内續題以便部覆請¶
㫖蠲免下部議從之并疏報杭嘉湖紹四府水灾請蠲免¶
　　　額賦有差是月奉¶
勅諭條議防海機宜與巡撫范承謨提督塞白里㑹奏八¶
<pb:KR2m0053_WYG_215-40b>¶
　　　疏一禁止通海姦民宜先使近海窮民得所凡無¶
　　　業之民按户造冊以無主田地官給牛種責成開¶
　　　墾則冒險犯禁之事息又申嚴保甲令防汛弁兵¶
　　　察報奸商土豪窩隱者連坐互相保結則偷越交¶
　　　通之弊除二豫備戰船賊據邊海島嶼窺伺内地¶
　　　官軍剿禦惟船便捷通計寧台温三處現存大小¶
　　　戰船及新投誠者共一百六十船撥定海八十黄¶
　　　巖溫州各四十分防㑹哨先示招徠繼行追捕焚¶
<pb:KR2m0053_WYG_215-41a>¶
　　巢擣穴以靖海氛三整練水師海面風濤變幻不¶
　　常一操一縱勢争頃刻宜責成将領及時操演使¶
　　将與兵相習人與器械相熟方為有用之師原議¶
　　浙省裁兵三千六百名應留二千名改充四備臺¶
　　寨以傳報警信禦賊緝姦五請設黄巖總兵黄巖¶
　　為台州門户裁寧海鎮移駐以資彈壓六請設寧¶
　　紹台溫四府海防同知各一員七請調陞官員以¶
　　示激勸寧台温三府監司守令職掌刑名錢穀之¶
<pb:KR2m0053_WYG_215-41b>¶
　　外有緝奸防寇儲運軍糈督修臺寨戰船諸務責¶
　　任重而處分嚴與腹地迥不相侔宜量才調補從¶
　　優敘陞以示鼓舞八請令督撫提督巡行沿海要¶
　　汛俱下議政王大臣議沿海官員調補優陞仍照¶
　　現例行留兵二千及設海防同知不准餘俱如所¶
　　請先是分設福建總督至是始莅任兆麒乃專轄¶
　　浙江十一月疏言浙江督標原設三營前因歸併¶
　　浙閩總督以福建督標中營為右營以右營官兵¶
<pb:KR2m0053_WYG_215-42a>¶
　　撥防東嶴改為太平東嶴營今復設福建總督前¶
　　改右營仍歸福建前調東嶴營仍歸右營以備三¶
　　營經制其東嶴地處偏僻将太平營官兵酌量撥¶
　　防并撥嚴協金華協兵各百名歸太平營㕘将管¶
　　轄下部議行十年五月疏言溫衢處三府有康熙¶
　　七年分撥投誠兵丁領墾荒田定限三年後起科¶
　　今已届期尚多開墾未成熟者收穫歉薄養贍不¶
　　敷請照山東山西二省墾荒兵丁之例寛限一年¶
<pb:KR2m0053_WYG_215-42b>¶
　　起科部議從之十二年三月京察以任總督後未¶
　　著勤勉照才力不及例降二級調用十三年十月¶
　　授直𨽻援勦提督缺尋裁十四年正月補崇明提¶
　　督疏言崇明一邑四面環海中間平坦沙地數百¶
　　里遇有寇警全資馬力今營制僅馬兵三百未足¶
　　應用臣遴選家丁三百名又外募二百餘名購馬¶
　　數百匹練成一旅請酌添額餉百名或改歩兵百¶
　　名為馬兵其未敷之餉臣自措辦事下部議以軍¶
<pb:KR2m0053_WYG_215-43a>¶
　　　興費繁令其於本標額兵遇缺充補二十二年疏¶
　　　報守備柴桂芳等勦賊海洋獲賊船三并器械無¶
　　　算¶
詔勘閲江浙海界之侍郎金世鑑副都御史雅思哈就便¶
　　　察核覆奏柴桂芳等所獲船係在洋游移之賊並¶
　　　未督軍交鋒兆麒所報不實應降二級調用得¶
㫖削去加級紀録以旗員補用尋補黑龍江總管三十一¶
　　　年以母老乞觧任從之四十七年六月卒年八十¶
<pb:KR2m0053_WYG_215-43b>¶
　　　子殿衡康熙二十二年由廕生授兵部員外郎二¶
　　　十四年遷刑部郎中二十六年轉直𨽻井陘道尋¶
　　　調甘肅西寧道三十七年二月部推廣東按察使¶
上以擬陪之糧儲道張仲信陞補¶
諭奨殿衡在西寧居官甚好内外百姓俱為稱揚遇布政¶
　使缺即擢用是年十二月授江蘇布政使四十三年三¶
　　　月擢湖廣巡撫十二月疏陳四事一招墾荒地捐¶
　　　納牛種荆襄鄖陽等處荒地尚多宜聴民開墾六¶
<pb:KR2m0053_WYG_215-44a>¶
　　年陞科其無力自備牛種者應令湖北文武官捐¶
　　資給與毎荒地一頃給銀十兩次年按額起科計¶
　　所墾地畝銀數酌與各官議敘一零星錢糧請就¶
　　民便以碎銀制錢輸納一修築隄塍應照隄内田¶
　　糧均派沿江地畝隄岸鱗次大小不一總以自䕶¶
　　田廬縁修築等役豪强規避前督臣郭琇奏定照¶
　　糧役夫原指隄内之糧有司奉行不善均之闔邑¶
　　致隄外之民以害不切已而不甘赴役隄内之民¶
<pb:KR2m0053_WYG_215-44b>¶
　　以分任有人而誤于觀望請嗣後就各隄内按糧¶
　　均派修築一挖壓田内地應估價均補湖北安陸¶
　　荆州江水湍急年久之隄必湏靠築月隄其築隄¶
　　基址及所取之土皆有礙於附隄田畆應丈明畆¶
　　數估定價值以保䕶隄内民田均攤補償業主疏¶
　　下部議碎銀制錢不准折收餘如所請四十六年¶
　　二月疏言常平倉捐助米穀原以備賑湖北各屬¶
　　自康熙三十一年停捐舊貯榖石遇連嵗災歉支¶
<pb:KR2m0053_WYG_215-45a>¶
　　　用已盡請照例捐補以備需用得¶
㫖俞允四十七年丁父憂五十年復任湖廣巡撫五十六¶
　　　年十一月疏言沔陽衛屯田五百七十餘頃原屬¶
　　　窪地遇水易淹舊係給軍自種自食嗣因辦入勸¶
　　　墾陞科例毎畝徵糧一斗有竒賦倍民田又屢被¶
　　　水災積年逋欠軍丁籲訴難支應減半徴糧與清¶
　　　浪一例以紓軍困事下部議從之十二月卒於官¶
　　　年六十有二¶
<pb:KR2m0053_WYG_215-45b>¶
　¶
　¶
　¶
　¶
　¶
　¶
　¶
　欽定八旗通志卷二百一¶
