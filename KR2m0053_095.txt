# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:04.408297
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷八十一
<pb:KR2m0053_WYG_095-1a>¶
　欽定四庫全書¶
　欽定八旗通志卷八十一¶
　　典禮志四¶
　　　八旗祀典一(王太廟配享功王公祀堂子祀典典/  府廟祀    臣廟    昭忠祀)¶
太廟配享¶
　　　　東廡(配位自/北起)¶
　　　多羅通達郡王(順治十一年/設位配享)¶
　　　武功郡王　　武功郡王妃(崇徳元年/設位配享)¶
<pb:KR2m0053_WYG_095-1b>¶
　　　多羅惠哲郡王　多羅恵哲郡王妃(順治十一年/設位配享)¶
　　　多羅宣獻郡王　多羅宣獻郡王妃(順治十一年/設位配享)¶
　　　禮親王(乾隆四十三/年設位配享)¶
　　　睿親王(乾隆四十三/年設位配享)¶
　　　鄭親王(乾隆四十三/年設位配享)¶
　　　豫親王(乾隆四十三/年設位配享)¶
　　　肅親王(乾隆四十三/年設位配享)¶
　　　克勤郡王(乾隆四十三/年設位配享)¶
<pb:KR2m0053_WYG_095-2a>¶
　　　怡賢親王(雍正八年/設位配享)¶
　　　　西廡(配位自/北起)¶
　　　直義公費英東(崇徳元年/設位配享)¶
　　　宏毅公額亦都(崇徳元年/設位配享)¶
　　　武勲王揚古利(順治元年/設位配享)¶
　　　忠義公圖爾格(順治九年/設位配享)¶
　　　昭勲公圖　賴(順治九年/設位配享)¶
　　　文襄公圖　海(雍正二年/設位配享)¶
<pb:KR2m0053_WYG_095-2b>¶
　　　超勇親王策凌(乾隆十五年/設位配享)¶
　　　大學士鄂爾泰(乾隆十年/設位配享)¶
　　　功臣配享入¶
廟儀¶
　　　禮部承¶
　㫖具疏行工部製神主龕座祭案具製成擇吉鎸字如¶
　　　式恭遇四時大饗前期遣官一人祗告¶
太廟如常儀是日太常寺官入¶
<pb:KR2m0053_WYG_095-3a>¶
廟設龕座於配享之次陳俎豆鑾儀衛設采亭於工部堂¶
　　　露臺上奉神主遣官一人(諸王以郡王/功臣以大臣)詣工部奉¶
　　　主置采亭内民校舁行前列御杖(王吾杖功/臣引杖)自工¶
　　　部中門出鴻臚寺官二人乗馬前引遣官從至東¶
　　　長安門(王至門/天安)御仗采亭止遣官自亭奉主鴻臚¶
　　　寺官二人導引由東長安左門入¶
　　端門左門至¶
太廟㦸門右門(自街門入/皆由右出)鴻臚寺官止太常寺官引至甬¶
<pb:KR2m0053_WYG_095-3b>¶
　　　道右拜位(王階上功/臣階下)北面立遣官置主於拜位代¶
　　　行三跪九叩禮畢奉神主興奉安於配享之次行¶
　　　三叩禮退¶
　　　　王公¶
堂子祀典¶
　　　凡月朔致祭崇徳元年定每月初一日親王以下¶
　　　貝子以上每府派一人齋戒一日詣¶
堂子供獻(今自郡王/以上供獻)¶
<pb:KR2m0053_WYG_095-4a>¶
　　　凡¶
堂子春秋二季立竿致祭崇徳元年定親王郡王貝勒每¶
　　　家各祭三竿貝子鎮國公輔國公每家祭二竿鎮¶
　　　國輔國奉國將軍每家各祭一竿不祭者聼無爵¶
　　　宗室不得祭其每月致祭日期初一日¶
　　大内致祭初二日以後親王郡王貝勒各以次輪一¶
　　　日致祭各府應祭之日若遇¶
　　大内致祭則應祭之家停祭貝子公等依次致祭凡¶
<pb:KR2m0053_WYG_095-4b>¶
　　　祭三竿之家於定期内各祭一竿過十一日後再¶
　　　各祭二竿或致祭日有兩三家同祀神者仍依次¶
　　　俟應先祭之家祭畢次祭之家方祭如諸王貝勒¶
　　　於定期致祭之日有事不得祭預期知㑹禮部令¶
　　　次祭之家致祭其有事者隨便補祭凡為馬羣致¶
　　　祭者親王以下輔國公以上許祭鎮國将軍以下¶
　　　不許祭有違例多祭併争祀神者議處凡官員庶¶
　　　民等設立¶
<pb:KR2m0053_WYG_095-5a>¶
堂子致祭者永行停止¶
　　　康熙二年定親王立竿致祭之期第一康親王府¶
　　　第二顯親王府第三荘親王府第四安親王府第¶
　　　五裕親王府第六簡親王府¶
　　　四年定郡王立竿致祭之期第一温郡王府第二¶
　　　恵郡王府第三信郡王府第四平郡王府第五順¶
　　　承郡王府¶
　　　乾隆十九年¶
<pb:KR2m0053_WYG_095-5b>¶
　諭王公等建立神竿應按爵秩設立整齊以肅觀瞻嗣¶
　　後著每翼作為六行每行六分以未分封皇子等列¶
　　於前其次則親王郡王貝勒貝子公等分為六層設¶
　　立神杆皇子内已受封爵者其神杆視所封爵立於¶
　　應立之處所有石座不必移動神杆各按爵秩更换¶
　　每年修整一次著禮部㑹同内務府總管察看繪圖¶
　　進呈著為例欽此遵¶
　㫖議凖神杆石座每翼作為六行每行列六座¶
<pb:KR2m0053_WYG_095-6a>¶
　　　皇子神杆列前一行其次親王郡王貝勒貝子公¶
　　　各按行排列見在左翼親王七人郡王三人貝勒¶
　　　三人貝子一人公二人應將第七親王神杆石座¶
　　　列于次行郡王之首餘皆按次排列右翼親王四¶
　　　人郡王六人貝勒二人貝子一人公十有七人人¶
　　　數多寡不齊應将親王列於前其次郡王貝勒貝¶
　　　子公按一行六座之數通融序列嗣後遇有應那¶
　　　移神杆宗人府豫期行文禮部註冊至年終禮部¶
<pb:KR2m0053_WYG_095-6b>¶
　　　堂官㑹同内務府總管赴¶
堂子敬閲將神杆石座修整一次¶
　　　凡掛錢崇徳六年定每年元旦早親王以下貝勒¶
　　　以上赴¶
堂子掛紙錢貝子以下不掛(今郡王以上掛紙/錢貝勒以下不掛)¶
　　　　王府廟祀¶
　　　崇徳元年定宗室封王者立家廟致祭¶
　　　順治五年定宗室封王無嗣者¶
<pb:KR2m0053_WYG_095-7a>¶
太廟祔祭有嗣者令其子孫立家廟致祭¶
　　　十年定郡王以上祀追封祖父於家廟貝勒以下¶
　　　祀追封祖父於墳墓¶
　　　一建廟莊親王立一廟禮親王巽親王謙郡王共¶
　　　立一廟肅親王立一廟饒餘郡王端重親王共立¶
　　　一廟頴親王順承郡王共立一廟豫郡王(案乾隆/四十三)¶
　　　(年奉王封㫖/復親    號)立一廟克勤郡王衍禧郡王共立一¶
　　　廟¶
<pb:KR2m0053_WYG_095-7b>¶
　　　雍正九年定怡賢親王立一廟¶
　　　乾隆四十四年奉¶
　㫖特建睿忠親王祠¶
　　　一祭期定於正月四月七月十月嵗暮日前期三¶
　　　日齋戒候¶
　皇帝祭¶
太廟諸王陪祭禮畢各囘府致祭凡有薦新品物如¶
太廟未獻之先不許家廟供獻¶
<pb:KR2m0053_WYG_095-8a>¶
　　一廟制立廟七間中五間為堂左右二間隔以牆¶
　　為夹室堂後楣以北五室中奉始封之王世世不¶
　　祧髙曽祖禰依世次為二昭二穆昭東穆西親盡¶
　　則祧由昭祧者藏主於東夾室升昭之二位於一¶
　　室以二室奉升祔之主由穆祧者藏主於西夹室¶
　　升祔亦如之庭繚以垣南為中門又南為廟門左¶
　　右各設側門庭東西廡各三間東藏遺衣冠西藏¶
　　祭器樂器廟重檐丹楹采桷緑瓦紅堊壁階戺三¶
<pb:KR2m0053_WYG_095-8b>¶
　　出陛門繪五色花草出陛如之焚帛爐在中門之¶
　　内東南隅封牲房在中門之外西向¶
　　一牌位髙二尺寛四寸朱紅色上刻追封諡號墨¶
　　書設於紅油漆龕内設紅片金帳幔其廟中王位¶
　　以居中為尊餘分列左右如止一王正設中間¶
　　一供品每位前設紅案一銅香鑪一銅燭䑓二銅¶
　　花瓶二供湯飯菓品紅案一盛帛紅漆匣一供牲¶
　　槽一白磁爵六銀鑲象筯二雙銀匙二香盒一酒¶
<pb:KR2m0053_WYG_095-9a>¶
　　尊一銀壺一銀杓一白色帛二端無妃者止用帛¶
　　一爵三匙一筯一雙獻帛紅案一祭文案一每王¶
　　一位用豕一羊一菓品八盤麵餅四盤飯二碗湯¶
　　二碗所用樂器與王府樂器同¶
　　一致祭前三日王及子弟䕶衛所属官員執事人等¶
　　妃及隨從婦女俱各齋戒前一日備辦祭品宰牲祭日¶
　　於神位前供祭品大門兩旁設鼓樂畢主率子弟䕶衞¶
　　所属官員俱朝服從廟大門東旁門進至廟東簷下向¶
<pb:KR2m0053_WYG_095-9b>¶
　　西立子弟在階上向西立䕶衛及所属官員在階¶
　　下分班對立執香盒人詣香案旁立引禮人引王¶
　　從廟左門進至香案前立子弟䕶衛所属官員各¶
　　依本位向上排立引禮人贊跪王跪賛上香執香¶
　　盒人跪進香王接炷香拱舉上爐内又三上瓣香¶
　　如左右有王位者先詣左位次至右位次第上香¶
　　畢復位立引禮人賛跪叩興門外作樂王行二跪¶
　　六叩頭禮興子弟䕶衛所属官員俱隨行禮畢樂¶
<pb:KR2m0053_WYG_095-10a>¶
　　止引禮人賛奠帛初獻樂作執帛爵官捧帛爵在¶
　　王左跪接帛爵官在王右跪引禮人賛跪王跪受¶
　　帛拱舉授右接帛官王又受爵拱舉授右接爵官¶
　　王又受妃位前爵拱舉授右接爵官各官捧帛在¶
　　前爵在後至位前捧帛官跪獻三叩頭捧爵官立¶
　　獻各退樂止如两旁有王位䕶衛捧帛酒分獻引¶
　　禮人贊興王興讀祝人於祝文案前一跪三叩頭¶
　　捧祝文在案東立引禮人賛跪王及子弟䕶衛所¶
<pb:KR2m0053_WYG_095-10b>¶
　　属官員并讀祝人皆跪引禮人賛讀祝讀畢讀祝¶
　　人捧祝文送至中位前跪獻於帛匣内三叩頭退¶
　　引禮人賛叩興王等俱行三叩頭禮興引禮人賛¶
　　亞獻樂作獻爵如初獻儀樂止引禮人賛終獻樂¶
　　作獻爵如亞獻儀樂止引禮人賛跪叩興樂作王¶
　　率子弟䕶衛及所属官員行二跪六叩頭禮畢興¶
　　樂止引禮人賛捧祝帛詣燎爐前樂作捧祝帛官¶
　　進前一跪三叩頭各捧祝帛興捧香官跪取香置¶
<pb:KR2m0053_WYG_095-11a>¶
　　　盒内興王率子弟等俱退在西旁立各官捧祝文¶
　　　在前次帛次香俱從中道行至爐前焚祝帛賛禮¶
　　　畢王等皆出樂止妃率隨從婦女俱朝服從西旁¶
　　　門入由廟右門進排立行禮畢撤祭物囘如王有¶
　　　事不得親祭令子弟代祭如無子弟令䕶衛代祭¶
　　　其奠帛祭品該王自行備辦引禮人於所属官員¶
　　　内選充其祝文内院撰給體式¶
　　　　功臣廟祀¶
<pb:KR2m0053_WYG_095-11b>¶
　　　孔武壯王祠¶
　　　順治十一年¶
勅建定南武壯王祠建祠于廣寧門外中設一案以妃白¶
　　　氏李氏配每年二月八月致祭遣太常寺堂官行¶
　　　禮¶
　　　致祭禮儀¶
　　　一祝版白紙墨書前一日太常寺堂官捧送至祠¶
　　　堂安設紅案上上香一跪三叩頭退¶
<pb:KR2m0053_WYG_095-12a>¶
　　　一陳設供品¶
　　　素帛三(白/色)　　　　白錫爵九¶
　　　羊一　　　　　　豕一¶
　　　菓品五(核桃荔枝圓眼/棗栗各一盤)酒一樽¶
　　　一正祭日遣祭官行二跪六叩頭禮¶
　　　　祭文¶
　　　維　　年嵗次　　月　　日¶
　皇帝遣某官某¶
<pb:KR2m0053_WYG_095-12b>¶
　諭祭於定南武壮王孔有徳之靈曰人臣盡忠仗節矢¶
　　天日而不渝朝廷恤死酬勲撫嵗時而増感爾定南¶
　　武壮王孔有徳膚功早著偉烈長存兹當仲(春/秋)之辰¶
　　益念忠良之績特頒祭典用慰幽靈王如有知尚克¶
　　歆饗¶
　　　鈕祜禄氏恪僖公祠¶
　　　康熙十九年¶
敕建恪僖公祠建祠于安定門外中設一案以縣主一品¶
<pb:KR2m0053_WYG_095-13a>¶
　　　夫人舒舒覺羅氏配每年二月八月致祭遣太常¶
　　　寺堂官行禮(致祭禮儀與/武壮王同)¶
　　　　祭文¶
　　　維　　　年嵗次　　月　　日¶
　皇帝遣某官某¶
　諭祭於恪僖公遏必隆之靈曰沛隆㤙於勲舊國有彛¶
　　章展時祭于春秋禮逾常格爾恪僖公遏必隆名垂¶
　　青簡績著豐碑矧追椒寝扵所生宜薦専祠以有永¶
<pb:KR2m0053_WYG_095-13b>¶
　　兹當(春/秋)仲申侑几筵靈如有知尚克歆饗¶
　　　佟氏勤襄公忠勇公端純公祠¶
　　　雍正二年¶
敕建勤襄公忠勇公端純公祠建祠於朝陽門外祠内設¶
　　　三案勤襄公居中以一品夫人覺羅氏配忠勇公¶
　　　左以一品夫人他塔喇氏温都氏配端純公右以¶
　　　一品夫人赫舍哩氏配每年二月八月致祭遣太¶
　　　常寺堂官行禮(致祭禮儀俱/與武壮王同)¶
<pb:KR2m0053_WYG_095-14a>¶
　　　　祭文¶
　　　維　　　年嵗次　　月　　日¶
　皇帝遣某官某¶
　諭祭扵勤襄公佟圗賴忠勇公佟國綱端純公佟國維¶
　　之靈曰崇功報徳禮首逮扵元臣錫類推恩誼尤敦¶
　　于懿戚考彛章而立廟因時序以薦觴惟爾一門宣¶
　　猷累葉効忠貞而體國名著旂常秉孝義以型家芳¶
　　傳國史望髙閥閲蔚為勲舊之宗慶衍庭幃光啟¶
<pb:KR2m0053_WYG_095-14b>¶
聖慈之範兹當(春/秋)仲特遣耑官設奠几筵靈其歆饗¶
　　　圖文襄公祠¶
　　　雍正二年¶
敕建文襄公祠建祠于徳勝門外中設一案以一品夫人¶
　　　覺爾禪氏鈕祜禄氏配每年二月八月致祭遣太¶
　　　常寺堂官行禮(致祭禮儀俱/與武壮王同)¶
　　　　祭文¶
　　　維　　　年嵗次　　月　　日¶
<pb:KR2m0053_WYG_095-15a>¶
皇帝遣某官某¶
諭祭扵文襄公圖海之靈曰義重酬勲眷鈞衡之舊徳¶
　禮隆秩祀因節序以申恩爾文襄公圗海望髙國器¶
　功賛王猷表世徳于㦸門生膺茀禄贈崇階于鼎爵¶
　歿被榮名焕新綍而建祠遣耑官而致祭時當(春/秋)仲¶
　式布几筵靈其有知尚能歆格¶
　　宏毅公祠¶
　　乾隆二年¶
<pb:KR2m0053_WYG_095-15b>¶
敕建宏毅公祠建祠扵安定門外每年二月八月致祭¶
　　遣太常寺堂官行禮(致祭禮儀與/武壮王同)¶
　　　祭文¶
　　維　　　年嵗次　月　　日¶
皇帝遣某官某¶
諭祭扵宏毅公額亦都巴圗魯之靈曰誼重酧庸茂典¶
　聿加于勲舊禮隆展祀嵗時宜備于馨香爾宏毅公¶
　額亦都巴圗魯開國名臣從龍上佐表成勞于鐘鼎¶
<pb:KR2m0053_WYG_095-16a>¶
　青史揚芬紀偉績于旂常豐碑示寵既叨恩于廟食¶
　更賜祭於専祠式賁新綸允符彛憲時當(春/秋)仲用布¶
　几筵靈而有知尚克歆格¶
　　恪僖公敏果公莊慤公祠¶
　　乾隆十四年¶
敕建恪僖公敏果公莊慤公祠建祠於東安門内祠内¶
　　設三案恪僖公居中以一品夫人覺羅氏配敏果¶
　　　公左以一品夫人穆溪覺羅氏博爾濟吉特氏配¶
<pb:KR2m0053_WYG_095-16b>¶
　　莊慤公右以一品夫人覺羅氏配每年二月八月¶
　　致祭遣太常寺堂官行禮(致祭禮儀與/勤襄公同)¶
　　　祭文¶
　　維　　　年嵗次　　月　　日¶
皇帝遣某官某¶
諭祭於恪僖公哈世屯敏果公米思翰莊慤公李榮保¶
　之靈曰禮隆念舊千秋之俎豆攸光義重酬庸奕代¶
　之馨香勿替考彛章而秩祀因時序以申恩惟爾一¶
<pb:KR2m0053_WYG_095-17a>¶
　　門夙稱望族忠誠體國數傳紀績于旂常端敬型家¶
　　累葉垂芳于圖史祥開坤極早錫榮封佑啟勲賢復¶
　　新廟貌命祀官而陳芬苾落成已賁恩綸隨節候而¶
　　展几筵嵗薦彌昭懿典兹當(春/秋)仲常祀聿修靈如有¶
　　知尚其歆格¶
　　　表奨忠勲祠¶
　　　雍正二年¶
諭朕惟周禮有司勲之官凡有功者書銘太常祭于大烝¶
<pb:KR2m0053_WYG_095-17b>¶
　祭法曰以死勤事則祀之所以崇徳報功風勵忠節也¶
　我¶
太祖髙皇帝肇造鴻圖¶
太宗文皇帝式廓區夏¶
世祖章皇帝奄有萬邦自創業以至定鼎將帥之臣致命¶
　立功者不少¶
聖祖仁皇帝臨御六十一年中間殱滅三逆永清沙漠以¶
　及平定西藏臺灣雖天戈所指如疾風振槁而師旅臣¶
<pb:KR2m0053_WYG_095-18a>¶
　之捐軀馬革及守土官之見危授命者所在多有邇者¶
　青海蕩平西域效順然自用兵以來將士奮勇前驅亦¶
　有殁於行陣者此皆盡忠報國之臣朕甚嘉之亦甚憫¶
　之當於京城建廟立祠春秋妥侑世世血食其偏禆士¶
　卒力戰敵愾捨生取義者亦附列左右以褒崇大節揚¶
　表芳徽俾逺近觀徳勃然生忠義之心於治道亦有禆¶
　益遵¶
㫖議准兵部詳查檔案行文八旗直省巡撫凡臨陣捐軀¶
<pb:KR2m0053_WYG_095-18b>¶
　　　守土授命之文武諸臣及偏禆士卒赤心報國奮¶
　　　不顧身者詳繕籍貫事績具奏交工部於京城内¶
　　　建立祠宇製造牌位恭請¶
欽定匾額懸掛將文武諸臣牌位安設正祀偏禆士卒牌¶
　　　位安設兩廡入祠之日太常寺前期奏請遣大臣¶
　　　一員致祭祭文由翰林院撰擬每年春秋二季交¶
　　　太常寺備辦仍交翰林院分派各員詳查¶
實録國史方畧各館檔案移取兵部清冊各為立傳彚成¶
<pb:KR2m0053_WYG_095-19a>¶
　　　一編垂諸永久¶
　　　是年¶
欽定祠名表奨忠勲¶
御書匾額給賜¶
御製昭忠祠碑文¶
　朕惟疆場用命因敵愾以效忠行陣争先值臨危而殉¶
　節追尋壯槩殊切軫懐載建豐碑用光崇祀爾和碩敬¶
　謹親王尼堪等賦資雄毅秉性堅貞均際㑹於從龍各¶
<pb:KR2m0053_WYG_095-19b>¶
　圖功於汗馬我國家蕩平區㝢命上將以專征綏靖邉¶
　陲張王師而撻伐戈鋋所向旋見廓清貔虎前驅一惟¶
　奮勇或氣凌勁敵縱横萬衆之中或志鋭先登出入重圍¶
　之内王公將帥既赴義以如歸禆校卒徒亦銜恩而自¶
　矢勵致身之素志蹈刅何辭耿報國之丹誠嬰鋒不顧¶
　芳名常著摛文宜付於史官英爽猶生勤事允符於祀¶
　典乃者搆成棟宇羅設几筵考厥官資定其位次握麾¶
　擁節並肹蠁於一堂擐甲荷殳得從班於兩廡懸之巨¶
<pb:KR2m0053_WYG_095-20a>¶
榜表厥忠勲錫以綸章昭兹節烈於戱華楹敞朗長迴¶
日月之輝雕簷嵯峨永壯風雲之色聿𫝊乆逺式載寵¶
榮¶
　　　昭忠祠典¶
　　昭忠祠之禮凡親王郡王貝勒貝子公侯伯大學¶
　　士内大臣尚書都統將軍總督一品子爵前鋒統¶
　　領䕶軍統領侍郎巡撫副都統二品男爵三品京¶
　　卿提督總兵官及武職加贈至正從一品等官各¶
<pb:KR2m0053_WYG_095-20b>¶
　　奉安於前室位均南向凡四品卿翰林學士布政¶
　　使按察使一等侍衛叅領輕車都尉及武二品之¶
　　副將等官奉安于後正室凡五品少卿二等侍衛¶
　　道府佐領騎都尉及武三品之叅将遊擊等官奉¶
　　安于後左室凡侍講侍讀御史郎中員外郎主事¶
　　三等侍衛雲騎尉及武四品之都司等官奉安于¶
　　後右室位均南向凡同知知州通判驍騎校及武¶
　　五品之守備等官奉安于前東配室凡知縣筆帖¶
<pb:KR2m0053_WYG_095-21a>¶
　　式州同縣佐以下及武六品之千把總等官奉安¶
　　于前西配室東位西向西位東向配室左右及前¶
　　廡東西羣房凡陣亡士卒以其名祔嵗春秋仲月¶
　　諏吉遣大臣一人詣前室致祭太常寺官十有三¶
　　人各分獻所祀王公子孫暨諸臣子孫在京師者¶
　　咸與行禮祭之日太常寺官入祠供具前室七案¶
　　中室羊一豕一果實五盤左三案各果實五盤共¶
　　羊一豕一右如之中左右各香案一鑪一鐙二後¶
<pb:KR2m0053_WYG_095-21b>¶
　　正室五案後左右室各三案毎案果實五盤共羊¶
　　一豕一爵三(中案奠獻餘爵實酒/豫設配室及房廡同)每室統香案一¶
　　鑪鐙具東西配室各五案陳設如之前廡及後東¶
　　西羣房每案果實二盤豕肉一爵三鑪鐙具前室¶
　　中設一案少東北向供祝版東西序設案分陳香¶
　　帛尊虚爵後室及前配室左右房廡分陳香帛(房/廡)¶
　　(不設/帛)尊虛爵如儀漏未盡與祭者各服其服畢集¶
　　祠門内太常寺典儀立室東檐下司祝立祝案東¶
<pb:KR2m0053_WYG_095-22a>¶
　　司香司帛司爵各以其職為位掌燎率燎人立燎¶
　　鑪前質明承祭官暨分獻官朝服詣祠贊禮郎引¶
　　承祭官由中門入至東階下盥手畢升階就拜位¶
　　前立引後室分獻官各于中檻外序立引前配室¶
　　及房廡各分獻官于甬道上東西序立鴻臚寺官引¶
　　陪祀宗室王公及大臣官弁後裔見任一品二品¶
　　者于階上東西三品以下五品以上于階下東西¶
　　六品以下及有職者在大門内階下東西按班序¶
<pb:KR2m0053_WYG_095-22b>¶
　　立典儀賛執事官各共迺職賛禮郎賛就位承祭¶
　　官就位賛禮郎引由前室中門入詣香案前立贊¶
　　上香司香跪奉香承祭官上炷香三上瓣香以次¶
　　詣左右香案前上香如儀賛復位承祭官復位賛¶
　　叩興承祭官分獻官暨與祭者均行二跪六叩禮¶
　　興典儀賛奠帛爵行初獻禮前室司帛奉篚各奠¶
　　于案三叩興司爵奉爵各奠于正中皆退同時後¶
　　室東西配室房廡分獻官分詣各香案前上香如¶
<pb:KR2m0053_WYG_095-23a>¶
　　　儀執事生獻帛于案司爵獻爵中案正中退司祝¶
　　　詣祝案前跪三叩興奉祝版立案右典儀賛讀祝¶
　　　司祝北面宣讀承祭官及分獻官立聴與祭者跪¶
　　　聴詞曰維某年月日¶
　皇帝遣某官某¶
　諭祭八旗直省盡節立功王大臣等之靈曰周禮有司¶
　　勲之職名勒旗常祭法載勤事之文光生俎豆葢舍¶
　　生取義臣子抒報國之忱而報徳酬庸朝廷示作忠¶
<pb:KR2m0053_WYG_095-23b>¶
　　之典英標如在渥澤宜頒爾王大臣等丹心自勵正¶
　　氣挺生果敢本於性成見危授命忠誠矢于敵愾視¶
　　死如歸生當開創之年執鋭披堅實賴干城之佐運¶
　　際承平之日安邉除暴亦資禦侮之材或䧟陣以争¶
　　先或守土而盡職或被誘不辱乃授首以從容或深¶
　　入無援遂致身于倉卒雖天戈所指如振槁而摧枯¶
　　乃大義為昭可凌霄而貫日我¶
皇考軫念曩烈誕賁殊榮命立専祠俾膺特典王公将帥¶
<pb:KR2m0053_WYG_095-24a>¶
　躋正宇之煇煌士卒偏禆列兩廡而陪侍盖所以表¶
　忠貞于既往昭節義于無窮朕洪紹丕基遵行常祀¶
　恭書竹帛既掦久逺之芳徽禮薦牲牢勿替春秋之¶
　血食苾芬在列靈爽歆承讀訖以祝版奉安于中案¶
　　篚内跪叩如初興退與祭者咸三叩興亞獻終獻¶
　　均如初儀賛禮郎賛跪叩興承祭官分獻官及與¶
　　祭者均行二跪六叩禮典儀賛奉祝帛送燎有司¶
　　奉祝帛香以次送燎承祭官視燎賛禮畢仍由中¶
<pb:KR2m0053_WYG_095-24b>¶
　　門出各退¶
　¶
　¶
　¶
　¶
　¶
　¶
欽定八旗通志卷八十一¶
