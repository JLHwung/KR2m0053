# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:06.875344
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百七十四
<pb:KR2m0053_WYG_188-1a>¶
欽定四庫全書¶
欽定八旗通志卷一百七十四¶
　人物志五十四¶
　　大臣傳四十(滿洲鑲紅旗四徳音泰常温達/倫特  欽拜    成    徳夀)　(額/杭)¶
　　(奕禄/)　(温福/)¶
　　　音泰¶
　　音泰滿洲鑲紅旗人姓𤓰勒佳初為西安駐防兵¶
　　康熙十三年隨副都統佛尼勒征呉三桂叛黨譚¶
<pb:KR2m0053_WYG_188-1b>¶
　　宏呉之茂王屏藩等由漢中進師克陽平朝天等¶
　　關駐守梅嶺關射殪賊之毁木寨者追斬其渠一¶
　　人賊糾衆乘夜刼營音泰力禦中鳥鎗折齒得上¶
　　等賞十四年佛尼勒勦叛鎮王輔臣於秦州我軍¶
　　臨壕列圍賊突騎出犯音泰射殪三人賊駭遁復¶
　　勦西和縣屢敗之茂等於鹽關岐山堡十七年隨¶
　　征寳雞敗賊益門鎮十九年進征四川克保寧叙¶
　　州擊賊將胡國柱等在事有功二十七年授驍騎¶
<pb:KR2m0053_WYG_188-2a>¶
　　　校三十四年遷防禦明年三月署㕘領隨西安將¶
　　　軍博霽率兵徃會撫遠大將軍費揚古征噶爾丹¶
　　　出西路五月¶
上由中路親征至克嚕倫河而西路積雨糧運遲滯又賊¶
　　　屬預焚有草之地我軍迂道秣馬音泰言於博霽¶
　　　曰¶
聖駕親臨擊賊我等宜倍道前進乃急趨昭莫多遇賊交¶
　　　戰音泰射却賊數人大軍並進噶爾丹敗遁敘功¶
<pb:KR2m0053_WYG_188-2b>¶
　　　予雲騎尉世職四十一年遷佐領明年¶
上幸西安音泰以校射記名得與¶
賜宴尋授協領四十三年擢西安副都統明年授西寧總¶
　　　兵官¶
上稔知其貧¶
特詔陜西督撫大臣助其練兵犒賞之費四十六年¶
諭曰音泰材健人優從軍十數年身經二十餘戰常中鎗¶
　折齒益復奮勇嫻於馬步射兼通漢文自任總兵以來¶
<pb:KR2m0053_WYG_188-3a>¶
　邊外蒙古及内地人民交口稱譽且居西土久熟習邊¶
　事著陞授甘肅提督四十八年遷川陜總督入¶
覲¶
賜孔雀翎及冠服鞍馬並¶
御書攬轡澄清匾額¶
賜之四十九年斡偉番蠻羅都等刦掠寧番衛冕山營遊¶
　　　擊周玉麟遇害提督岳昇龍疏請徃𠞰¶
上命四川巡撫年羮堯偕徃羮堯至寧番衛昇龍已擒獲¶
<pb:KR2m0053_WYG_188-3b>¶
　　　羅都等三人付羮堯鞫詰既定讞羮堯遂先還昇¶
　　　龍同建昌總兵郝宏勲由冕山至會鹽招降番蠻¶
　　　諸酋願率衆十餘萬貢納糧馬音泰疏請即以降¶
　　　酋為土司分𨽻其衆因劾羮堯不偕徃招撫違¶
㫖先還羮堯革職留任帶罪効力未㡬昇龍以疾解任羮¶
　　　堯知其曾向前任巡撫能泰布政使卞永式借帑¶
　　　金萬兩尚未歸欵欲率屬捐俸代償音泰不從羮¶
　　　堯遂入告¶
<pb:KR2m0053_WYG_188-4a>¶
上以昇龍効力多年允羮堯代償¶
諭音泰宜與巡撫和衷尋¶
諭大學士曰音泰潔清自持不徇情面乃實心任事人也¶
　　　五十一年左都御史趙申喬侍郎噶敏圖徃勘慶¶
　　　陽知府陳宏道西寧知州姚宏烈互訐虧帑婪賄¶
　　　欵蹟因得原任巡撫齊世武布政使伍實阿彌達¶
　　　分取火耗銀各數千兩事按律擬罪以音泰曾檄¶
　　　示州縣官徴収錢糧輕減火耗不盡行革除議褫¶
<pb:KR2m0053_WYG_188-4b>¶
　　　職¶
上曰音泰居官甚優寛免之會奉¶
詔申禁遊民越境令嚴劾縱容之文武官於是邠州諸處¶
　　　拘繫者四十餘案每案十數人或至四十餘人音¶
　　　泰疏言訊鞫各案皆藉伎業營生無兇惡情狀可¶
　　　否解回原籍収管如再縦出境議處所司¶
上曰遊民越境所以應嚴禁者恐聚衆刦掠漸致難圖明¶
　季李自成即其騐也今閲所奏各案俱以伎業取錢餬¶
<pb:KR2m0053_WYG_188-5a>¶
　口非兇惡可比應即省釋槩免官員處分是年九月自¶
　　　陳病痱不能理事¶
上曰朕前幸西安灼知音泰義勇洊擢至總督正已率屬¶
　寛嚴並用軍民無不感戴朕甚愛惜之可令在任調攝¶
　　　五十二年四月復以疾劇乞罷¶
許解任還京給第宅田畝以旌其㢘又嘗¶
諭廷臣曰音泰朕所特用之人初用時人不知其善後乃¶
　稱朕有知人之明五十三年四月䘚年六十有三¶
<pb:KR2m0053_WYG_188-5b>¶
賜祭𦵏如典禮諡清端其雲騎尉世職例襲一次¶
特詔世襲㒺替子瑚什巴襲¶
　　　　温達¶
　　　温達滿洲鑲紅旗人姓費莫由筆帖式授都察院¶
　　　都事遷户部員外郎康熙十九年授陜西道御史¶
　　　二十五年遷吏科給事中三十三年兼管佐領三¶
　　　十四年授兵部督捕理事官三十五年二月¶
聖祖仁皇帝親征噶爾丹温達奉¶
<pb:KR2m0053_WYG_188-6a>¶
命隨皇七子允祐都統都斯噶爾等管理鑲黄旗大營明¶
　　　年冬擢内閣學士三十八年授户部侍郎四十年¶
　　　三月¶
命徃山陜察騐驛站馬匹還奏由大同府至保徳州花馬¶
　　　池及肅州涼州西寧莊浪蘭州等處視臕肥善馳¶
　　　之馬悉加烙印疲痩者通飭換補并牒巡撫嚴劾¶
　　　官屬之餵飼失宜及侵蝕滋弊者得¶
㫖報聞十月列議政大臣十一月雲貴總督巴錫疏劾遊¶
<pb:KR2m0053_WYG_188-6b>¶
　　　擊髙鑑審理訟案&KR1091;飾并劾提督李芳述牒咨徇¶
　　　隐李芳述亦劾巴錫置咨弗覆未會稿遽題有違¶
　　　成例部議令巡撫察審¶
上曰李芳述在西寧時甚有聲名此事似曲在總督巡撫¶
　未必從公著遣侍郎温達前徃察審明年二月調吏部¶
　　　侍郎尋還奏髙鑑罪應徒巴錫應降級李芳述應¶
　　　罰俸事詳李芳述𫝊九月擢左都御史四十二年¶
　　　復奉¶
<pb:KR2m0053_WYG_188-7a>¶
命徃貴州鞫威寧總兵孟大志尅減兵鑲事得實論罪如¶
　　　律四十三年遷工部尚書四十五年三月充¶
　　經筵講官十月調吏部尚書¶
諭曰朕因吏部事務𦂳要特簡任爾凡銓選已有定例當¶
　遵例而行其介在兩可者時或滋弊宜加意體察四十¶
　　　六年十二月授文華殿大學士時纂修¶
三朝國史¶
政治典訓¶
<pb:KR2m0053_WYG_188-7b>¶
平定朔漠方畧¶
　　大清一統志明史並充總裁官五十年十月¶
命八旗及部院大臣奏舉篤行孝義之人因¶
諭曰孝者百行之首爾等不可謂無由灼知如大學士温¶
　達尚書穆和倫富寧安之孝不但衆人俱知即朕亦深¶
　知之也五十二年¶
御製七言律詩以¶
賜有自少存心敦孝友之句五十三年正月乞休得¶
<pb:KR2m0053_WYG_188-8a>¶
㫖卿耆舊老臣才品素著自簡任機務以來恪慎和平實¶
　心盡職勤勞嵗久倚毘正殷覽奏以衰老乞休情詞懇¶
　切准以原官致仕十二月¶
諭曰温達雖年老告退尚自康健著仍任大學士五十四¶
　　　年四月疾¶
遣太醫診視¶
賜藥餌五月䘚遺疏上得¶
㫖温達久任機務寛厚簡靜懋著勤勞予告之後朕眷注¶
<pb:KR2m0053_WYG_188-8b>¶
　猶殷仍起辦事正期長享遐齡以承寵渥遽爾病逝深¶
　切軫悼下部議卹¶
命皇子及大臣二員侍衛二十員奠茶酒¶
賜祭𦵏如典禮諡文簡¶
　　　　額倫特¶
　　　額倫特滿洲鑲紅旗人姓科竒哩西安將軍佛尼¶
　　　勒子也康熙二十一年佛尼勒卒於官四川總督¶
　　　哈占奏言佛尼勒家貧不能還京請以其子額倫¶
<pb:KR2m0053_WYG_188-9a>¶
　　　特留西安効用部議不許得¶
㫖自逆賊擾亂四川以來佛尼勒勤勞軍事其子額倫特¶
　准留西安補用二十三年補西安駐防佐領三十年厄¶
　　　魯特部巴圖爾額爾克濟農刦掠喀爾喀札薩克¶
　　　丹津部衆¶
上遣將軍尼雅翰率師徃宣¶
詔㫖令還所掠人畜率部衆徙居察哈爾地巴圖爾額爾¶
　　　克濟農不從以其衆奔竄額倫特隨大軍追之不¶
<pb:KR2m0053_WYG_188-9b>¶
　　　及擒獲蒙古二人復隨將軍郎坦赴克錫圖穆稜¶
　　　出嘉峪關追獲䝉古七人三十五年¶
上親征噶爾丹額倫特隨大將軍費揚古由西路進大敗¶
　　　賊衆於昭莫多以功予雲騎尉世職擢西安協領¶
　　　四十二年¶
駕幸西安¶
閲武設宴¶
特召額倫特近¶
<pb:KR2m0053_WYG_188-10a>¶
御座前¶
親賜之飲¶
諭曰爾父宣力行間爾亦由兵丁効力以至協領故親賜¶
　　　飲以示異於衆尋遷西安副都統調荆州副都統¶
　　　四十九年¶
特授湖廣提督¶
上復念額倫特奉職清貧¶
詔湖廣總督巡撫等量為資助五十二年川陜總督音泰¶
<pb:KR2m0053_WYG_188-10b>¶
　　　以病乞解任¶
上嘉其清潔自持令在任調治久而未愈乃以湖廣總督¶
　　　鄂海調補川陜而授額倫特為湖廣總督¶
諭大學士等曰額倫特音泰皆朕特用之人也初用時人¶
　不知其善後乃稱朕有知人之明時江蘇巡撫張伯行¶
　　　亦以㢘節著¶
諭廷臣曰天下督撫惟額倫特與張伯行操守最優耳旋¶
　　　奉¶
<pb:KR2m0053_WYG_188-11a>¶
命與户部郎中斡琿泰履勘湖南諸州縣廢壤四萬六千¶
　　　一百餘頃疏請聴民墾闢酌於六年後科以下則¶
　　　下部議行五十四年山西太原知府趙鳳詔巧立¶
　　　税規貪墨不職額倫特奉¶
詔徃勘得實疏言枉法受贓例應繯首鳳詔為左都御史¶
　　　趙申喬之子受恩深重法應加等擬監候斬罪九¶
　　　卿議改立决鳳詔遂伏誅時厄魯特䇿妄阿拉布¶
　　　坦率賊衆犯哈宻¶
<pb:KR2m0053_WYG_188-11b>¶
上遣尚書富寧安等調兵進𠞰尋駐防哈宻遊擊潘至善¶
　　　等擊敗賊衆䇿妄阿拉布坦遁走於是領兵大臣¶
　　　等定議先取烏梁海土魯番諸部而後進征厄魯¶
　　　特五十五年閏三月¶
命額倫特署西安將軍事同總督鄂海協理軍饟十月䇿¶
　　　妄阿拉布坦驅賊衆由噶順汛界山後過沙拉執¶
　　　青海台吉羅卜蔵丹濟布而遁¶
上慮賊酋由噶斯口復犯青海乃¶
<pb:KR2m0053_WYG_188-12a>¶
詔額倫特統重兵移駐西寧為青海諸部應援五十六年¶
　　　三月奉¶
諭徃巴里坤與將軍富寧安會議襲擊準噶爾邊界及留¶
　　　後接應事宜十月富寧安以䇿妄阿拉布坦令宰¶
　　　桑領賊衆由阿哩克路迤西潛去入告額倫特復¶
　　　奉¶
勅回駐西寧¶
上遣侍衛諾爾布等至青海令諸台吉協力𠞰禦且¶
<pb:KR2m0053_WYG_188-12b>¶
諭曰將軍額倫特才畧過人凡有聞見其同心議行既而¶
　　　青海親王羅卜蔵丹津以䇿妄阿拉布坦遣其屬¶
　　　䇿凌敦多布徃掠西藏欲滅拉蔵汗疏報額倫特¶
　　　奉¶
命與内大臣䇿旺諾爾布統兵駐守青海防歸途剽掠¶
上復𠡠西寧松潘各路備兵為拉蔵汗救援¶
詔額倫特與青海王台吉等䇿議屯軍形勝之地額倫特¶
　　　疏言西寧抵蔵之路有三惟庫庫賽爾嶺及拜都¶
<pb:KR2m0053_WYG_188-13a>¶
　　　嶺二路較珠爾肯一路寛廣易行請與侍衛色稜¶
　　　分道進𠞰若賊衆一路拒敵則我師别有間道可¶
　　　以直入蔵地攻其後尾若賊分路拒我其勢既分¶
　　　亦無難剪滅¶
上令額倫特與䇿旺諾爾布定議以行五十七年四月偵¶
　　　知賊衆戕殺拉蔵汗於布達拉城執汗子蘇爾扎¶
　　　而據其地西蔵人來歸者額倫特並為安撫六月¶
　　　額倫特與侍衛色稜分路進師額倫特率大軍自¶
<pb:KR2m0053_WYG_188-13b>¶
　　　穆嚕斯烏蘇啟行至圖勒哈圖以皮船濟因取道¶
　　　庫庫賽爾嶺七月抵齊諾郭勒賊乘夜侵我軍壘¶
　　　遣遊擊王汝載等擊敗之次日賊復從東南分路¶
　　　來犯額倫特親率弁兵縁山接戰自寅至已賊潰¶
　　　遁追擊十餘里多所斬獲得¶
㫖額倫特領兵頗少徑抵絶域奮勇直前建立膚功非尋¶
　常軍功可比事定後從優議叙尋聞賊酋托布齊等以¶
　　　衆數千潛由喀喇烏蘇來拒我師額倫特率所部¶
<pb:KR2m0053_WYG_188-14a>¶
　　　疾趨欲先渡河扼朗拉嶺之險禦賊比至喀喇烏¶
　　　蘇侍衛色稜等亦以兵來會併力進擊屢敗賊衆¶
　　　賊復聚衆數萬環集來攻額倫特領兵奮擊身被¶
　　　重創督戰益力與賊相持月餘至九月復厲兵進¶
　　　戰射殪賊衆無算矢盡持刀奮呼斫賊賊益兵圍¶
　　　之額倫特力戰殁於陣五十八年櫬還京¶
命親王及貝勒貝子公等迎至城外復¶
遣内大臣侍衛至其家奠茶雍正元年¶
<pb:KR2m0053_WYG_188-14b>¶
世宗憲皇帝特命敘功予三等輕車都尉世職¶
賜祭葬如典禮諡忠勇入祀昭忠祠子愛山襲職¶
　　　　欽拜¶
　　　欽拜滿洲鑲紅旗人姓𤓰勒佳曽祖羅璧¶
　　國初隨兄勞薩來歸由佐領從征有功授一等輕車¶
　　　都尉以兼襲兄子程尼所得一等伯兼一雲騎尉¶
　　　併為二等公兼議政大臣卒子順保襲一等伯兼¶
　　　一雲騎尉卒子竒通阿襲因病告休子即欽拜於¶
<pb:KR2m0053_WYG_188-15a>¶
　　　康熙三十四年襲四十六年授頭等侍衛尋改冠¶
　　　軍使五十四年十月授散秩大臣十二月授鑲藍¶
　　　旗䝉古副都統五十七年赴西寧軍營雍正元年¶
　　　六月還京仍為散秩大臣十月補正黄旗䝉古副¶
　　　都統十一月授兵部侍郎三年疏言馹站備𦂳要¶
　　　事今大小武職印¶
勅俱由兵部派筆帖式領催由馹馳送查職任有輕重之¶
　　　分馹馬有可用不可用之别請將㕘将以下停送¶
<pb:KR2m0053_WYG_188-15b>¶
　　　由提塘轉發其將軍提鎮副將有職掌大員仍舊¶
　　　例部議如所請四年以前引失儀且巧辯革職發¶
　　　軍臺効力九年正月¶
召還復原職七月率右衛兵赴北路¶
命㕘贊撫遠大將軍馬爾賽軍務授内大臣十年二月順¶
　　　承郡王錫保奏欽拜實心辦事善于約束請調赴¶
　　　察罕廋爾軍營¶
諭曰馬爾賽辦事甚不愜朕意扎克拜達里克軍營全賴¶
<pb:KR2m0053_WYG_188-16a>¶
　欽拜一人著仍留駐彼地八月凖噶爾賊犯北路為額¶
　　　駙䇿凌等擊敗西遁時經畧大學士鄂爾泰在肅¶
　　　州派兵赴袞塔瑪哈戈壁堵勦¶
諭曰欽拜等擁兵萬餘駐守扎克拜達里克遇凖噶爾窮¶
　寇徒手奔逸並不追擊怯懦不堪著傳㫖詢問尋欽拜¶
　　　奏言賊由推河逃遁臣等願領兵徃追馬爾賽聴¶
　　　李杕固守城池之説不允再三請徃馬爾賽方領¶
　　　兵起程及抵博木喀喇地方僅選兵七百令臣前¶
<pb:KR2m0053_WYG_188-16b>¶
　　　進馬爾賽竟還扎克拜達里克疏入¶
上以馬爾賽負恩縱冦¶
特命鞫實正法李杕擬斬如律十月署綏逺將軍十一年¶
　　　正月署建勲将軍時平郡王福彭為定邊大將軍¶
詔與欽拜等酌定方畧公同議行十二年協辦烏里雅蘇¶
　　　台糧馬乾隆元年撤兵還京仍為内大臣二年署¶
　　　領侍衛内大臣三年授青州將軍十年還京仍在¶
　　　内大臣上行走十二年卒¶
<pb:KR2m0053_WYG_188-17a>¶
遣散秩大臣帶領侍衛等徃奠茶酒並¶
賞治喪銀五百兩¶
賜祭葬如例諡肅敏欽拜無嗣從子固寧阿襲二等子¶
　　爵¶
　　　徳成¶
　　徳成滿洲鑲紅旗人姓兆佳康熙四十三年由筆¶
　　帖式授禮部主事五十六年兼副㕘領五十七年¶
　　遷工部員外郎雍正元年兼佐領尋遷本部郎中¶
<pb:KR2m0053_WYG_188-17b>¶
　　三年二月遷㕘領八月擢鑲紅旗滿洲副都統七¶
　　年四月遷正藍旗䕶軍統領七月疏言旗人入學¶
　　後許考試筆帖式取中先以無品級筆帖式用陞¶
　　任後方與有品級筆帖式較俸推陞竊思文生員¶
　　係正途與舉人僅隔一階舉人授職七品請嗣後¶
　　文生員考補筆帖式者降一等與監生一體授八¶
　　品筆帖式下部議行八月遷正紅旗滿洲都統兼¶
　　管火器營事九月疏言臣奉¶
<pb:KR2m0053_WYG_188-18a>¶
㫖監試八旗鄉試生監騎射八旗咨送有名冊遺漏臨時¶
　　　方咨者有已行文而禮部遺漏補送者且名姓重¶
　　　誤甚多事闗大典考試既有定期咨送當有定限¶
　　　請嗣後禮部於考期四個月前行知八旗該旗將¶
　　　姓名年貌造冊於兩月前送部該部即會同兵部¶
　　　將旗分姓名年貌對清如該旗逾限禮部題㕘部¶
　　　中舛漏監試大臣題㕘又言包衣佐領下莊頭子¶
　　　弟居住屯鄉臨考所派&KR0694;衣㕘領不能遍識難免¶
<pb:KR2m0053_WYG_188-18b>¶
　　　頂替請嗣後每旗派㕘領一員每㕘領下派章京¶
　　　一員本佐領派領催等帶送應考人向㕘領等識¶
　　　騐公同送考騎射并送入場倘推諉不到禮部題¶
　　　㕘又言例載十五嵗以下應考童子亦令考試騎¶
　　　射但年未及壯力不勝馬者甚多請停馬箭祗令¶
　　　考試歩箭俱議如所請九年正月奉¶
命徃西寧辦理青海事務及噶斯軍需十年正月卒於西¶
　　　寧¶
<pb:KR2m0053_WYG_188-19a>¶
賜祭葬如例諡勤僖¶
　　　　常徳夀¶
　　　常徳夀滿洲鑲紅旗人姓𤓰勒佳康熙五十三年¶
　　　由刑部筆帖式遷堂主事五十九年遷户部員外¶
　　　郎雍正元年授直𨽻巡道二年遷江西布政使抵¶
　　　任嚴查倉糧虚報數目及地丁銀那新掩舊之弊¶
　　　有虧缺者勒補三年調雲南布政使四年疏言雲¶
　　　南距京八千餘里教職缺出咨部銓補必湏半年¶
<pb:KR2m0053_WYG_188-19b>¶
　　　外文憑到省又湏轉行地方官具文送撫臣處考¶
　　　騐倘有荒疎老邁者勢必繳慿另選經年懸缺仰¶
　　　懇¶
皇上勅諭吏部將滇省應選教職人員挨次截取二十員¶
　　　發滇令撫臣預先考定等第註冊送部缺出即將¶
　　　考定之員依次委署咨請實授前項將屆補完續¶
　　　請截發如此則缺不久懸得¶
㫖此奏甚是下部議行五年擢户部左侍郎六年薊州水¶
<pb:KR2m0053_WYG_188-20a>¶
　　　利營田効力官梁文中毁苗殃民擅更成法¶
特遣常徳夀徃查治文中罪如律七年¶
上以西路軍需𦂳要寧逺大將軍岳鍾琪領兵出口署川¶
　　　陜總督查郎阿陜西巡撫武格新任未諳¶
命兵部尚書查弼納總理稽查常徳夀同常賚協理之各¶
　　　給印信乘傳八年六月¶
諭大學士曰查弼納常徳夀等此次查辦軍需甚屬可嘉¶
　著交部從優議敘尋議加二級七月遵¶
<pb:KR2m0053_WYG_188-20b>¶
㫖徃甘州凉州辦理大兵駐歇一年口糧行至平番縣之¶
　　　紅城堡卒¶
予祭葬如例¶
　　　　杭奕禄¶
　　　杭奕禄滿洲鑲紅旗人姓完顔由閒散考授中書¶
　　　雍正元年正月授額外員外郎三月補監察御史¶
　　　十月遷光禄寺少卿二年十一月充繙譯鄉試副¶
　　　考官三年正月遷光禄寺卿時奉¶
<pb:KR2m0053_WYG_188-21a>¶
㫖蘇州松江長蠲正項錢糧四十五萬杭奕禄疏言¶
聖主施千古未有之殊恩蠲錢糧至四十五萬臣思蠲免¶
　　　之數按田均算其中有田者雖多無田而佃種人¶
　　　田者亦不少有田納賦既邀蠲免定額佃人納租¶
　　　業主亦宜酌減常式俾貧富均沾實恵得¶
㫖此奏甚公下九卿詹事科道議尋議減十分之三如業¶
　　　户免額一錢則佃户減租米三升¶
詔如議速行五月擢左副都御史仍兼管光禄寺事五年¶
<pb:KR2m0053_WYG_188-21b>¶
　　　九月以安南國定界事¶
命偕内閣學士任蘭枝徃¶
諭國王黎維祹先是原任雲貴總督髙其倬查奏安南國¶
　　　界有内地舊境百二十里應加清理於賭咒河立¶
　　　界國王具疏陳辯¶
上命總督鄂爾泰再行確查給還八十里於鉛厰山下小¶
　　　河内四十里立界國王復疏辯¶
勅該國王不必以從前侵佔内地為嫌中心疑懼拳拳申¶
<pb:KR2m0053_WYG_188-22a>¶
　　　辯至是復¶
命杭奕禄等徃¶
諭未至國王奉¶
勅悔罪上表謝鄂爾泰以¶
聞六年正月¶
詔以鄂爾泰所查鉛厰山下四十里地畀安南並¶
勅諭令杭奕禄等齎徃宣讀¶
賜敕曰朕前令守土各官清立疆界原屬行之内地未令¶
<pb:KR2m0053_WYG_188-22b>¶
　清查及於安南也督臣髙其倬以職任封疆詳考志書¶
　兼訪輿論知開化府與安南分界處當在逢春里之賭¶
　咒河於是一面設汛一面奏聞比因該國王陳奏朕特¶
　降㫖令撤汛另議立界又恐髙其倬固執己見復命接¶
　任總督鄂爾泰秉公辦理鄂爾泰體朕懐逺之心定界¶
　於鉛厰山下小河較舊界已縮減八十里誠為仁至義¶
　盡此皆地方大臣經理疆界職分所當為朕統馭寰區¶
　凡屬臣服之邦皆𨽻版籍安南既列藩封尺地莫非吾¶
<pb:KR2m0053_WYG_188-23a>¶
　土何必較論此區區四十里之地若該國王以至情懇¶
　求朕亦何難開恩賜與祗以兩督臣定界時該國王激¶
　切奏請過於觖望種種陳訴甚為不恭該國王既失事¶
　上之道朕亦無從施恵下之仁此天地之常經上下之¶
　定體乃王自取非朕初心也頃鄂爾泰将該國王上年¶
　十二月内本章呈奏知該國王深感朝廷之仁自悔從¶
　前執迷之誤踴躍拜命詞意䖍恭朕覽閲之餘甚為嘉¶
　悦在王既知盡禮在朕便可加恩況此四十里之地在¶
<pb:KR2m0053_WYG_188-23b>¶
　雲南為朕之内地在安南仍為朕之外藩一毫無所分¶
　别著將此地仍賞賜該國王世守之並遣大臣前徃宣¶
　諭該國王其知朕意十月杭奕禄等還京奏言臣等於¶
　　　三月自滇起程取道廣西五月至鎮南闗安南陪¶
　　　臣范謙益等六員叩迎闗門外六月抵貂瑶營國¶
　　　王復遣陪臣迎勞且請儀注欲以其國敬天禮行¶
　　　五拜三叩臣等責以¶
天朝定制薄海共遵無得更張乃愧悚聴命臣等渡富良¶
<pb:KR2m0053_WYG_188-24a>¶
　　　江至彼國長安門國王黎維祹跪迎臣捧¶
敕由中門入維祹率文武陪臣聴宣畢行三跪九叩首禮¶
　　　臣等復宣示¶
皇上中外一視種種恩徳嗣後當倍加忠慎戒飭守邉員¶
　　　目毋得滋事階禍維祹聞言以手至額者再四誓¶
　　　世世子孫永矢臣節復送至長安門兼餽贐儀臣¶
　　　等婉辭不受回至鎮南闗陪臣吳廷碩等四員齎¶
　　　國王陳謝奏章叩乞轉奏臣等伏思安南僻　荒¶
<pb:KR2m0053_WYG_188-24b>¶
　　　逺久列外藩¶
皇上念其累世恭順不忍以片壤故即加兵討且鑒其感¶
　　　恩悔罪行賞賜地此誠怙冒¶
鴻慈撫綏¶
至計臣等睹異地之歡騰識¶
天威之遐暢謹據實奏¶
聞祈宣付史館昭垂萬世疏入¶
上允之是月授刑部左侍郎尋署吏部尚書十一月¶
<pb:KR2m0053_WYG_188-25a>¶
遣杭奕禄偕副都統覺羅海蘭赴湖南會巡撫王國棟訊¶
　　　逆犯曽静尋¶
命提犯來京七年九月授鑲紅旗滿洲副都統仍兼侍郎¶
　　　八年三月奉¶
㫖解侍郎任回旗辦事四月補禮部左侍郎五月署右翼¶
　　　前鋒統領時凖噶爾台吉噶爾丹䇿凌納青海叛¶
　　　賊羅卜蔵丹津久不獻大軍征之九年二月¶
上慮陜甘二省民㦯以用兵為累¶
<pb:KR2m0053_WYG_188-25b>¶
特命杭奕禄與左都御史史貽直署内務府總管鄭禪寳¶
　　　率同翰林院庶吉士及六部學習人員國子監肆¶
　　　業選拔貢生等徃宣諭化導七月¶
諭杭奕禄協辦西安軍需其宣諭化導事交史貽直鄭禪¶
　　　寳分辦十年七月署西安將軍十一月¶
諭曰聞陜西甘凉沿途一帶營伍廢弛總督劉於義事務¶
　繁多不能親身察閲著侍郎杭奕禄徃來稽查悉心整¶
　頓給與欽差大臣闗防凡有辦理事宜俱與劉於義酌¶
<pb:KR2m0053_WYG_188-26a>¶
　行山西近邊營伍與陜西相近者亦著杭奕禄一體稽¶
　查十一年七月¶
諭曰杭奕禄係朕特差稽查沿邊營伍之大臣理宜體䘏¶
　弁兵潔已奉公以副委任今聞其沿途驕奢放縱擾累¶
　兵民甚屬溺職尋奉¶
㫖在肅州永遠枷號乾隆元年二月¶
　召來京授額外内閣學士三月補工部右侍郎時恭修¶
世宗憲皇帝實録¶
<pb:KR2m0053_WYG_188-26b>¶
　命杭奕禄充副總裁四月¶
　遣徃西藏駐劄辦事十二月轉工部左侍郎四年四月¶
　　　奏言西蔵西南三千里外巴勒布國有三汗一名¶
　　　庫庫木一名顔布一名葉楞雍正十二年曽通貢¶
　　　近三汗交惡臣遣貝勒頗羅鼐宣諭罷兵三汗歡¶
　　　欣聴命遣使進三部落户口數並金銀絲緞及珊¶
　　　瑚念珠等物報¶
　聞六月遵¶
<pb:KR2m0053_WYG_188-27a>¶
㫖還京調刑部左侍郎十二月襲其從兄户部侍郎申¶
　　珠渾所遺三等輕車都尉世職五年二月奏言巴¶
　　塘裡塘土司品秩同所屬地方亦相等嵗給養亷¶
　　巴塘一千兩裏塘祗一百三十五兩請将裏塘土¶
　　司二員養㢘量増¶
詔於裏塘地方征収錢糧内交打箭爐充餉者以四百¶
　　兩増賞土司用示優恤三月擢左都御史四月兼¶
　　議政大臣十二月因秋審冊錯擬緩决降二級留¶
<pb:KR2m0053_WYG_188-27b>¶
　　任十年十月以老病乞休¶
諭曰卿才品優長簡任風紀正資料理著照舊供職十¶
　　一年閏三月¶
上察其行走艱難¶
命以原官致仕十三年七月卒子哈豐阿襲三等輕車¶
　　都尉世職任山西叅將¶
　　　温福¶
　　温福滿洲鑲紅旗人姓費莫雍正六年由繙譯舉¶
<pb:KR2m0053_WYG_188-28a>¶
　　人補兵部筆帖式九年徃北路軍營隨撫逺大将¶
　　軍平郡王福彭辦理軍務十二年兵撤回京乾隆¶
　　五年授兵部主事八年遷員外郎在軍機處行走¶
　　十年遷吏部郎中十一年六月調户部銀庫郎中¶
　　十二月擢湖南布政使十四年調貴州布政使十¶
　　九年以辦理平逺州民陳新序鬨堂一案草率完¶
　　結奉¶
㫖革職自備資斧於烏里雅蘇臺辦理糧餉効力贖罪¶
<pb:KR2m0053_WYG_188-28b>¶
　　二十三年三月¶
命署内閣侍讀學士隨赴定邉將軍營辦事四月實授¶
　　時将軍兆恵統兵至庫隴癸山有宰桑恩克圖等¶
　　率二百餘户據山險我兵乘霧夜擊之温福同副¶
　　将髙天喜攜大礟登山擊賊俱斃十月隨大兵勦¶
　　賊葉爾羌二十四年二月奉¶
諭據將軍兆恵奏侍讀學士温福打仗手受鎗傷顴骨¶
　受鳥鎗擦傷且於諸處奮勉効力著加恩補授内閣¶
<pb:KR2m0053_WYG_188-29a>¶
　　學士是年回部平奉¶
㫖議敘軍功加六級紀録九次二十五年回京授鑲紅¶
　　旗漢軍副都統二十六年授倉場侍郎二十七年¶
特恩賞給世襲雲騎尉三十四年授福建巡撫三十五¶
　　年入為吏部侍郎在軍機處行走七月授理藩院¶
　　尚書尋署工部尚書八月兼正黄旗䝉古都統三¶
　　十六年八月奉¶
㫖授副將軍統兵勦金川時大兵分三路進温福率兵¶
<pb:KR2m0053_WYG_188-29b>¶
　　二千餘由瓦寺之巴朗拉提督董天弼由甲金達¶
　　援達木巴宗總督阿爾泰由約咱攻僧格宗十一¶
　　月丁酉奏言阿爾泰董天弼於六月間一聞金川¶
　　據革布什咱小金川乘勢圍鄂克什之信即分西¶
　　南兩路夾擊尚非失計而董天弼忽改由木坪是¶
　　以明正侵地雖克復而賊酋得悉衆固守約咱以¶
　　拒我兵且西路兵經董天弼帶徃木坪之外現在¶
　　福昌處只留千餘分守各隘餘兵無㡬以致不能¶
<pb:KR2m0053_WYG_188-30a>¶
　　進攻臣思此事辦理之始所以兼從南路進者原¶
　　因金川據革布什咱是以就已到官兵於此進勦¶
　　然道逺本非正路當以西路為正兵且此路原係¶
　　從前征勦金川之地其小金川巢穴即各營駐兵¶
　　之所今南路自章谷進攻而西路自北直進取其¶
　　中堅前後夾攻使賊腹背受敵不難殄滅以臣愚¶
　　見南路現集兵八九千名已不為少木坪一路雖¶
　　再添兵亦屬無益查西路由汶川出口除山神溝¶
<pb:KR2m0053_WYG_188-30b>¶
　　巴朗拉之外自必尚有可進之路奮力夾攻似可¶
　　得力奏入¶
諭奨所見已得要領竚俟捷音尋¶
諭軍機大臣曰辦理小金川一事温福以西路與賊巢¶
　最近欲於西路進攻自為扼要之見但形勢亦不可¶
　不為審度賊人所以拒守巴朗拉者原因攻圍鄂克¶
　什遂於要隘設築碉卡扼我援兵賊既以為負嵎之¶
　勢即幸藉大礟力攻破一碉賊即乘其殘壘復築勢¶
<pb:KR2m0053_WYG_188-31a>¶
　豈能層層攻擊若於用礟之外令士卒輕冒矢石倘¶
　稍有挫損更不成事體此時南路既有重兵西路復¶
　添兵力僧格桑自必守兩路不暇他計朕意總以為¶
　攻取要䇿必當避其碉卡越道而進使賊人失其慿¶
　恃官軍得以乘間擣虚方為制勝之道著温福悉心¶
　籌辦丙辰授武英殿大學士復¶
諭曰温福現已馳至巴朗拉扼其要害但其地山嶺險¶
　峻并與賊巢相近碉卡又多該處所有川兵不及二¶
<pb:KR2m0053_WYG_188-31b>¶
　千且漢兵土練遇事俱不足仗萬一稍有退阻僅存¶
　温福所帶之滿洲兵二百名其勢未免單弱温福前¶
　奏至彼察看事機如刻難少待即就現有之兵奮力¶
　前進但亦不可不詳審形勢明於彼此進退之機方¶
　可進攻若鋭意深入兵力不充賊人既無所畏憚且¶
　恐約咱甲金達兩路同時會𠞰更不足以壯聲援温¶
　福務當善體朕心加意慎重董天弼兩路惟恐其懈¶
　於急攻温福一路則惟恐鋭於輕進厪念相同而於¶
<pb:KR2m0053_WYG_188-32a>¶
　温福尤甚十二月奏攻巴朗拉賊抗拒情形得¶
㫖温福等帶領官兵攻打巴朗拉碉卡殺賊頗多殊屬¶
　實心任事惜其時兵數無多而緑營士卒又皆懦怯¶
　不克成功温福何罪之有仍著交部議敘庚寅偕㕘¶
　　贊五岱等攻巴朗拉三晝夜殱賊數百生擒十二¶
　　破大碉六小碉二得¶
㫖温福等以滿洲官兵在前緑營官兵在後晝夜攻打¶
　甚屬奮勉實堪嘉予似此聲勢賊人自必膽落不日¶
<pb:KR2m0053_WYG_188-32b>¶
　即可集勲温福著賞給小荷包二對三十七年正月¶
　　戊戌取達木巴宗撥兵分據南北山最髙處所得¶
　　石碉悉焚之乙巳復分兵由别斯滿瑪爾瓦濟兩¶
　　路夾攻大軍由中路進攻至斯底葉安賊寨獲碉¶
　　卡百餘殱賊三百¶
上嘉之三月丁未奏攻克資哩賊寨丁巳奏攻得阿喀¶
　　木雅六月乙丑奏克東瑪賊寨七月丁酉奏攻得¶
　　固卜濟山梁碉卡十月乙未奏攻得路頂宗及喀¶
<pb:KR2m0053_WYG_188-33a>¶
　　木色爾大小卡寨五十餘碉房三百餘十一月丙¶
　　午奏據博爾根山梁並攻得瑪覺烏寨落¶
上以簇拉角克那拉覺等處賊碉林立與我兵後路相¶
　通者甚多温福等宜善為防範壬子奏攻得達克蘇¶
　　山寨碉卡己未奏攻得附近明郭宗一帶山梁山¶
　　溝及沿路碉卡移駐大營偵道以圖直攻美諾十¶
　　二月乙丑奏攻得公雅山皆有¶
㫖議敘癸酉授定邉將軍丙子奏攻得明郭宗¶
<pb:KR2m0053_WYG_188-33b>¶
諭曰温福督兵進勦攻克賊巢𦂳要門户從此直搗美¶
　諾自可迅奏膚功温福著交部議敘辛巳奏由帛噶¶
　　爾角攻得布朗郭宗復進攻克底木達擒僧格桑¶
　　之父澤旺解京得¶
㫖交部從優議敘三十八年二月劾額駙色布騰巴勒¶
　　珠爾偏徇㕘贊五岱等欵¶
詔革五岱職遣戌伊犁色布騰巴勒珠爾坐削爵是月¶
　　辛巳奏攻得功噶爾拉等處三月丁酉奏攻得昔¶
<pb:KR2m0053_WYG_188-34a>¶
　　嶺碉卡嗣因冰雪深厚屢攻未能得手移營木果¶
　　木分兵守隘口賊佔大營後路刼礮局六月辛亥¶
　　温福率衆禦中鎗而亡先是温福㕘奏侍衛烏什¶
　　哈達等私離汛地¶
皇上慮其輕躁僨事¶
特諭曰伊等不遵將軍號令固不得謂之無罪但温福¶
　即欲辦理烏什哈達亦覺過當烏什哈達理應看守¶
　所佔之處遣兵寄信温福不應将兵帶回此其罪也¶
<pb:KR2m0053_WYG_188-34b>¶
　但烏什哈達亦曾攻碉奪卡今棄山岡而能復行佔¶
　據亦可以抵罪温福平時口吃在朕前奏事尚不能¶
　達其意性又頗露急躁官兵不知其如此必謂将軍¶
　性&KR0997;兵衆難堪又因不能即克地方心中煩躁不論¶
　地險雪深一味催迫官兵如此辦理恐失軍心不可¶
　不戒也至是果失事奉¶
㫖温福倉猝遇變臨陣捐軀著賞一等伯爵世襲㒺替¶
　入祀昭忠祠並賞銀二千兩治䘮其應得卹典仍著¶
<pb:KR2m0053_WYG_188-35a>¶
　該部察例具奏伊子永保即著承襲伯爵七月辛丑¶
　　復奉¶
諭曰前聞温福在木果木軍營遇變捐軀賞給一等伯¶
　爵嗣據劉秉恬奏初九日未時忽有客民二三千並¶
　匠役人等奔赴登春詢稱木果木礮局已被賊人搶¶
　刼大營四門闗閉客民無所依倚因各散回初十日¶
　賊番悉衆擁至斷絶大營水道緑營兵潰散遂至失¶
　事等語是温福軍營民散在前兵潰在後實係温福¶
<pb:KR2m0053_WYG_188-35b>¶
　不能先事預防所致營中礟火係三軍之命若聞賊¶
　繞布朗郭宗之信早派精兵嚴守後路防䕶礮局何¶
　至為賊搶刼而客民匠役數千亦當収之營内為彼¶
　䕶持即備人數以壯軍威亦無不可斷無堅閉營門¶
　聴其散去之理既示賊番以弱且至摇惑軍心則温¶
　福之倉皇失算其死皆由自取今復據海蘭察富勒¶
　渾等查奏温福軍營陣亡文武大小各官多至數十¶
　人而將弁兵丁之未出者至三千餘人此皆温福&KR0446;¶
<pb:KR2m0053_WYG_188-36a>¶
　方失事以致折將損兵使其身尚在即當立正典刑¶
　以申軍紀豈可復膺五等之封所有賞給伯爵著銷¶
　去但念其究係陣亡仍著交部照例議卹其應得何¶
　世職即令伊子永保承襲旋部議給騎都尉兼一雲¶
　　騎尉與原有之雲騎尉應歸併為三等輕車都尉¶
　　四十一年三月徹銷子勒保現任陜甘總督永保¶
　　現任哈什哈爾㕘贊大臣¶
　¶
<pb:KR2m0053_WYG_188-36b>¶
　¶
　¶
　¶
　¶
　¶
　¶
　¶
欽定八旗通志卷一百七十四¶
