# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:03.695335
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷五十
<pb:KR2m0053_WYG_064-1a>¶
欽定四庫全書¶
欽定八旗通志卷五十¶
　職官志九¶
　　月選¶
　　　按缺補用¶
　　順治初年定凡官員𨽻滿洲旗者以滿洲額缺用¶
　　𨽻蒙古旗者以䝉古額缺用𨽻漢軍旗者以漢軍¶
　　額缺用不得互相調補¶
<pb:KR2m0053_WYG_064-1b>¶
　　　公額¶
　　康熙十年題准各部郎中堂主事定為公額八旗¶
　　通行陞用¶
　　又題准䝉古員外郎以下官員亦改為公額八旗¶
　　通行陞選¶
　　雍正六年奏准科道郎中員外郎堂司主事及小¶
　　京官等員缺均定為公額八旗通行陞選至鑾儀¶
　　衛主事一員為上三旗公額仍照定例陞選¶
<pb:KR2m0053_WYG_064-2a>¶
　　乾隆十四年奏准内閣中書清字本房七員漢字¶
　　本房七員作為公額八旗輪用¶
　　　科甲除授¶
　　乾隆四年¶
諭今年繙譯㑹試取中二十二人雖從前有照例殿試¶
　之議但此科人數甚少不必舉行殿試皆著賜進士¶
　出身吏部引見候朕酌量録用其優者以六部主事¶
　即用次者在主事上學習行走該堂官照例題補又¶
<pb:KR2m0053_WYG_064-2b>¶
　次者照滿洲進士例選用内有現任者即在任候陞¶
　不必出缺欽此¶
　　又奏准内務府旗鼔佐領下閑散文舉人與八旗¶
　　漢軍閑散文舉人一例選用知縣其内務府旗鼔¶
　　佐領下文舉人出身之内務府筆帖式等仍不准¶
　　其與外旗一例較俸陞用主事等缺其内務府閑¶
　　散繙譯舉人並繙譯舉人出身内務府筆帖式等¶
　　内務府均有應陞應選之缺不准其與外旗人員¶
<pb:KR2m0053_WYG_064-3a>¶
　　一例陞選¶
　　六年¶
諭滿漢進士原屬一體嗣後滿洲進士亦著照依甲第¶
　名次選用知縣俾其漸悉民瘼學習外任之事欽此¶
　　又奏准蒙古進士一例照依甲第名次選用知縣¶
　　其繙譯進士係分闈中式應付於本科之後挨名¶
　　選用¶
　　又議准嗣後翰林院典簿詹事府主簿光禄寺署¶
<pb:KR2m0053_WYG_064-3b>¶
　　丞國子監監丞博士典簿等員缺不論雙单月除¶
　　滿洲䝉古進士繙譯進士不行銓補外悉歸滿洲¶
　　䝉古舉人挨科分名次擬定正陪補用其有由舉¶
　　人筆帖式中式進士情願具呈留本衙門行走者¶
　　准其在本衙門行走遇應選知縣之時仍照甲第¶
　　名次選用知縣未選知縣之前若俸次已深應陞¶
　　漢字堂主事者亦准陞補至如单月有缺遇科甲¶
　　出身之降調人員其品級應用小京官者亦准其¶
<pb:KR2m0053_WYG_064-4a>¶
　　一例補用¶
　　七年奏准滿洲蒙古文舉人出身之筆帖式與閑¶
　　散文舉人一例按科分名次准以知縣銓補¶
　　又奏准滿洲䝉古進士繙譯進士及文舉人於未¶
　　用之先定期考試其考試之處由部彚齊人數奏¶
　　請¶
欽㸃大臣考試試卷進¶
　呈後引¶
<pb:KR2m0053_WYG_064-4b>¶
見其奉¶
㫖外用者進士與漢進士照甲第名次選用舉人歸於¶
　　雙月知縣兩班之後照科分名次選用知縣不准¶
　　外用者以國子監監丞等小京官十三缺用(國子/監監)¶
　　(丞一缺博士一缺典簿一缺翰林院典簿/一缺詹事府主簿一缺光禄寺署丞八缺)¶
　　十六年奏准現任筆帖式中式繙譯進士奉¶
㫖以知縣歸班選用者令其在任候陞不行開缺嗣後¶
　　如各項候補筆帖式中式進士奉¶
<pb:KR2m0053_WYG_064-5a>¶
㫖歸部銓選者遇伊等應補筆帖式時亦應准其一例¶
　　選用得缺後仍照現任之例在任候陞¶
　　十九年奏准八旗繙譯㑹試之設原欲令滿洲人¶
　　等學習國書並非専以科名為重乃近年以來八¶
　　旗應試之人多事鏤刻字句希圖中式於實在繙¶
　　譯文義轉覺相去逾逺况八旗通曉漢文者旣可¶
　　専就文闈以博科第而曉習繙譯之人原皆可考¶
　　取内閣中書及筆帖式庫使等項亦不必藉鄉㑹¶
<pb:KR2m0053_WYG_064-5b>¶
　　試以為進身之階請嗣後除繙譯生員應仍照舊¶
　　考試留為伊等考取中書筆帖式之地其鄉㑹二¶
　　試請永行停止¶
　　四十四年奉¶
上諭繙譯鄉㑹試停止已久著加恩於戊戌己亥兩年¶
　舉行鄉㑹試嗣後每届三年由部具奏其准考與否¶
　候㫖定奪欽此¶
　　留館開缺¶
<pb:KR2m0053_WYG_064-6a>¶
　　雍正十三年議准在館辦事各部司員筆帖式員¶
　　缺俱歸部另選各照原銜食俸陞轉俟該館告成¶
　　時各回原衙門於額外辦事遇有原衙門應補之¶
　　缺即行坐補如有奉¶
特㫖陞用人員該管官仍留在館行走在吏部奏明請¶
㫖¶
　　　清漢字分缺¶
　　順治初年定滿洲員外郎以上及司主事小京官¶
<pb:KR2m0053_WYG_064-6b>¶
　　等員缺陞選各官均不分清漢字様通行補用堂¶
　　主事翰林院典簿等員缺均按清漢字様分别補¶
　　用¶
　　雍正十二年奏准六部漢字堂主事不論雙单月¶
　　将由科甲出身人員陞用五人後将繙譯舉人出¶
　　身之小京官筆帖式論俸陞用一人單月有缺其¶
　　科甲出身之降調人員亦准一例補用¶
　　　科甲出身知縣改補¶
<pb:KR2m0053_WYG_064-7a>¶
　　　乾隆八年議准滿洲科目人員已就知縣各官有¶
　　　自揣不勝民牧之任情願補用小京官者准其於¶
　　　臨選之時呈明改補不論雙单月遇有國子監監¶
　　　丞等十三缺通照改補日期先儘補用¶
　　　　官員終飬¶
　　　乾隆九年遵¶
　㫖議准旗員補用外任如¶
陵寢及東三省官員筆帖式各省駐防将軍城守尉督撫¶
<pb:KR2m0053_WYG_064-7b>¶
　　　隨印筆帖式雖係外任究非地方有司可比有告¶
　　　請歸旗終養者應仍照舊辦理無庸再議外其滿¶
　　　洲䝉古現任藩臬道府同知通判州縣及滿洲䝉¶
　　　古理事同知通判等官如遇祖父母父母年老例¶
　　　得終養者照例准其具呈該管上司出具切實考¶
　　　語題奏到日由部咨察該旗出具確實印結報部¶
　　　令其回京各該處引¶
　見請¶
<pb:KR2m0053_WYG_064-8a>¶
㫖遵行至漢軍外任官員從前告請終飬者均照漢人¶
　　例辦理但漢軍滿洲䝉古均係旗人在旗在部均¶
　　可補用原與漢人不同嗣後漢軍外任各官告請¶
　　終飬者亦照此例令其囘京各該處引¶
見請¶
㫖凡滿洲蒙古漢軍告終飬外任各官引¶
見時除奉¶
㫖以旗員補用者應聼各該旗辦理並奉¶
<pb:KR2m0053_WYG_064-8b>¶
㫖指明以何部何官即用者照例補用外如奉¶
㫖以部員改補者自應按照品級改補¶
　　又四十九年¶
諭嗣後各旗文武官員如有父母年七十五嵗以上者¶
　均不准保送外任庻旗員共知禄飬承歡克敦内行¶
　亦移孝作忠之一道也欽此¶
　　又五十四年議奏凡在京親老旗員均停其陞用¶
　　外任其外任各員有父母年逾七十五嵗以上情¶
<pb:KR2m0053_WYG_064-9a>¶
　　　願以京職改補者按照品級以京員對品補用均¶
　　　係按班銓選並無分部行走之條但查此等人員¶
　　　俱係現任親老改補京員候缺需時在本身既無¶
　　　以遂其及時報効之心即伊父母亦未免有捧檄¶
　　　為榮之羡請先令掣簽分派各衙門行走仍照例¶
　　　按班銓選再此等人員向來因¶
陵寢各缺在五百里以内仍令一同掣補但究於侍養未¶
　　　便殊失立法本意請嗣後専以在京各衙門選補¶
<pb:KR2m0053_WYG_064-9b>¶
　　　俾得就近奉養更足以資奨勵而遂烏私奉¶
　硃批此奏是依議¶
　　　又五十六年奉¶
　諭奏定八旗現任京職人員無論滿洲䝉古漢軍自郎¶
　　　中以下筆帖式以上有父母年至七十五嵗者停¶
　　　其陞選保送外缺外官自藩臬以下州縣以下如¶
　　　遇祖父母父母年逾七十五嵗情願囘京者准其¶
　　　具呈督撫奏明送部引¶
<pb:KR2m0053_WYG_064-10a>¶
見除奉¶
㫖以旗員補用者聴各該旗遵照辦理奉¶
㫖以何部何員即用吏部照例即用外如奉¶
㫖照例改補俱按照品級補用布政使按察使例應改¶
　　補京堂與應陞人員開列具題請¶
㫖道員以郎中用知府以員外郎用直𨽻州知州同知¶
　　知州以主事用通判統以小京官用毋庸分别品¶
　　級州同知縣不論何項出身専以七品筆帖式用¶
<pb:KR2m0053_WYG_064-10b>¶
　　知縣以下雜職等官按其出身以八九品筆帖式¶
　　用未經得缺以前先令掣簽分派各衙門行走毋¶
　　庸給與俸禄仍照例按班銓選至候補候選人員¶
　　除漢軍選用教職係在直𨽻奉天毋庸辦理外其¶
　　候選知縣之閑散進士舉人係應用科甲小京官¶
　　照科分名次補用餘者到班時各按品級以京員¶
　　改補改補人員均歸入月分専以在京衙門員缺¶
　　先儘補用(改補之員如遇殺盛京牛馬税陵寝等缺/山海闗張家口  虎口      差及筆帖)¶
<pb:KR2m0053_WYG_064-11a>¶
　　(式應用之各督撫衙門直𨽻防/守尉衙門俱不准其保送陞選)俟飬親事畢應外¶
　　任時仍照例歸於原班銓選(改補各員俱於現任/内停其陞選外缺如)¶
　　(遇在京應陞缺出仍准其與京員一體較俸陞轉/将來飬親事畢應補之日停其補用外缺如未經)¶
　　(陞任仍歸/原班銓選)其有改補之後陞選到班時適值外缺¶
　　扣除歸入即用班内以京缺坐補仍先儘丁憂服¶
　　滿之人至筆帖式係按旗補用親老之員遇外缺¶
　　扣除其次者亦係親老另將其次無親老之人銓¶
　　補毋庸過班仍令其在原班候補京缺以上親老¶
<pb:KR2m0053_WYG_064-11b>¶
　　各官如有揑飾規避將本員及出結官一併議處¶
　　其指缺捐納外任告請親老者不准以京缺改補¶
　　俟應補之日仍歸原班銓選¶
　　　終飬服滿起補¶
　　乾隆五年奏准以各省之終飬旗員至應補之日¶
　　如未滿年分一年以外者仍以外任用在一年以¶
　　内者再扣一年半年以内者再扣半年均以京官¶
　　用病痊起補人員已經起補得任又因服制扣除¶
<pb:KR2m0053_WYG_064-12a>¶
　　　服滿後如京缺官員准其以京官通補如¶
　　盛京¶
陵寢等處官員准其以¶
　　盛京¶
陵寢等處員缺通補如係有年限之缺准其以有年限之¶
　　　缺通補内有年限未滿者照旗員終飬之例扣限¶
　　　補用如奉¶
　㫖指定何衙門者服滿時仍以指定衙門補用¶
<pb:KR2m0053_WYG_064-12b>¶
　　　　丁憂借署¶
　　　乾隆十五年遵¶
　㫖奏准丁憂道府人員其借署應照改補之例道員以¶
　　　郎中借署知府以員外郎借署同知知州以主事¶
　　　借署通判以七品小京官行走知縣以八品小京¶
　　　官行走遇有七八九品小京官員缺均准借署至¶
　　　由小京官筆帖式外用以次陞至道府等官丁憂¶
　　　回旗百日孝滿原衙門有相當員缺仍在原衙門¶
<pb:KR2m0053_WYG_064-13a>¶
　　行走者不必待至三年服闋於每年十月吏部查¶
　　明帶領引¶
見一次恭候¶
欽定其原衙門並無品級相當應行奏署之缺及由閑¶
　　散舉人進士陞任並無原衙門可以行走者即傳¶
　　令該員等赴部掣簽分發部院衙門額外行走遇¶
　　有相當缺出令該堂官奏請署理至丁憂回旗引¶
見奉¶
<pb:KR2m0053_WYG_064-13b>¶
㫖不宜外任同知通判州縣等官亦照以上借署之例¶
　　辦理俟服滿之日題請實授¶
　　　官員迴避¶
　　乾隆十六年題准滿洲聚處¶
　京城而支分派逺旗分各異者亦與漢人之散居各¶
　　處者無異嗣後滿員雖係同住¶
　京城而旗分各别又出五服之外毋庸迴避¶
　　十八年奏准繙書房筆帖式十員由户刑二部各¶
<pb:KR2m0053_WYG_064-14a>¶
　　撥五人令専在繙書房行走一應京察保送由繙¶
　　書房大臣甄别與户刑二部原無闗礙毋庸迴避¶
　　　先後記名人員論俸¶
　　乾隆十三年奏准嗣後記名以道府用之滿洲郎¶
　　中以同知通判用之滿洲小京官止於同日記名¶
　　人員内論俸陞用其後次記名者俟前次人員用¶
　　完再將後次記名人員論俸陞用¶
　　　廕生録用¶
<pb:KR2m0053_WYG_064-14b>¶
　　康熙十年題准滿洲一品官廕生以員外郎用二¶
　　品官廕生以部院司主事都察院經歴大理寺寺¶
　　丞光禄寺署正用三品官廕生以通政使司經厯¶
　　太常寺典簿部寺司庫光禄寺典簿用四品官廕¶
　　生以鴻臚寺主簿用如學習期滿該部院奏留以¶
　　本衙門筆帖式補用者遇本衙門本旗員缺准其¶
　　坐補䝉古一品官廕生以員外郎用二品官廕生¶
　　以司主事用三四品官廕生以部院筆帖式用均¶
<pb:KR2m0053_WYG_064-15a>¶
　　俟學習期滿奏眀留部歸班分别叙用¶
　　乾隆元年奏准文武官員廕生廕監生至十八嵗¶
　　有情願在武職行走者該旗咨部准其隨旗行走¶
　　其年二十以上者咨部引¶
見如奉¶
㫖以旗員用者令其隨旗行走分部學習者令其掣簽¶
　　分發各部院衙門試看學習照品級食俸二年期¶
　　滿該堂官出具考語據實奏¶
<pb:KR2m0053_WYG_064-15b>¶
聞移咨到部按伊品級照例銓補¶
　　三年議准各部院年滿廕生仍遵照奏准之例令¶
　　該堂官甄别如果有才識出衆之人即指名保題¶
　　留部以該員應得之官題補其行走勤謹堪辦部¶
　　務者奏明咨部歸於月分照期滿日期先後選用¶
　　其未得官之先仍在本衙門學習行走食俸候補¶
　　不准濫行題補其行走平常不能辦理部務者咨¶
　　回該旗隨旗行走¶
<pb:KR2m0053_WYG_064-16a>¶
　　　雙月陞選¶
　　原定郎中以下等官先儘即用之人如無即用之¶
　　人宗人府理事官各部院郎中將應陞官員論俸¶
　　擬正陪陞補宗人府副理事官各部院員外郎一¶
　　陞一選應陞官與一品廕生分缺間用各部院衙¶
　　門司主事大理寺寺丞都察院經厯光禄寺署正¶
　　等員缺用應陞二人二品廕生一人學習期滿進士一¶
　　人散館庻吉士一人年滿大使並三庫司庫(較年滿日/期先後用)¶
<pb:KR2m0053_WYG_064-16b>¶
　　一人宗人府經厯各部院清字堂主事都察院都¶
　　事太常寺寺丞等員缺用應陞二人(二品廕生例不選/用清字堂主事等)¶
　　(缺仍将應陞/之人抵補)學習期滿進士一人散館庻吉士一人¶
　　年滿大使並三庫司庫一人如進士庻吉士二項皆¶
　　無人将應陞之人抵補一人漢軍大理寺寺正用¶
　　應陞一人二品廕生一人通政使司經厯太常寺¶
　　典簿部寺司庫用俸深筆帖式應陞一人三品廕¶
　　生一人鴻臚寺主簿用俸深筆帖式應陞一人四¶
<pb:KR2m0053_WYG_064-17a>¶
　　品廕監生一人其小京官内通政使司清字知事¶
　　大理寺評事太常寺博士部寺司務無論陞選二¶
　　人後用年滿大使一人以上陞選各官每月註冊¶
　　下次接算如應選無合例之人即將俸深應陞人¶
　　員陞補(謹按宗人府理事官以下筆帖式以上/各缺後不歸部選均由宗人府揀選)¶
　　　單月陞選¶
　　原定郎中以下等官均先儘病痊坐補原部之人¶
　　次儘即用之人宗人府理事官及部院郎中宗人¶
<pb:KR2m0053_WYG_064-17b>¶
　　府副理事官各部院衙門員外郎及堂司主事宗¶
　　人府經厯漢軍大理寺寺丞漢軍太常寺博士如¶
　　無坐補即用人員均将捐納議叙應陞人員不論¶
　　現任候補補用六人之後用降調開復一人(捐納/議叙)¶
　　(無人専用/降調開復)其六品官員缺用捐納議叙一人降調¶
　　開復一人小京官等員缺用捐納議叙一人降調¶
　　開復一人期滿教習一人(三年期滿補用二人後/将六年期滿用一人三)¶
　　(年期滿無人将六/年期滿者頂補)年滿倉庫官一人如各項無應¶
<pb:KR2m0053_WYG_064-18a>¶
　　用人員仍将俸深應陞人員陞用¶
　盛京調補部屬司庫等官¶
　　雍正元年議准¶
　盛京銀庫司庫三年期滿令該堂官出具考語咨部¶
　　以在京司庫並與司庫對品之小京官員缺即行¶
　　調補¶
　　乾隆三年議准¶
　盛京各部郎中員外郎主事司庫等官三年期滿報¶
<pb:KR2m0053_WYG_064-18b>¶
　　部時不必令其赴部竢在京有應調之缺按伊¶
　　年滿報部日期先後不論雙单月即行調補¶
特用人員分部¶
　　乾隆四年奏准八旗現任職官奉¶
特㫖補用部屬者如已經指定某部即令其在該部額¶
　　外行走仍食本身原俸竢有缺該衙門知照過部¶
　　題請實授毋庸引¶
見如未經指定某部令其掣籖分發各部院學習行走¶
<pb:KR2m0053_WYG_064-19a>¶
　　亦照其本身職銜食俸以奉¶
㫖之後無論雙单月保題部選一併計算俟用五人之¶
　　後選用一人仍行引¶
見恭候¶
欽定補授¶
　　　内閣票籖中書¶
　　乾隆四年議准五年期滿該衙門出具考語咨部¶
　　註冊後不論雙單月除不積算外陞選十人之後¶
<pb:KR2m0053_WYG_064-19b>¶
　　選用一人¶
　　又議准五年期滿該衙門出具考語咨送吏部註¶
　　册後不論雙单月遇有主事等官缺出除不積缺¶
　　外於各項陞選八缺之後陞用滿洲中書一人其¶
　　蒙古主事員缺較少不論保題部選一併計算八¶
　　缺之後陞用蒙古中書一人¶
　　　年滿倉官¶
　　雍正十三年議准¶
<pb:KR2m0053_WYG_064-20a>¶
　盛京等處倉官三年期滿該衙門堂官出具考語咨¶
　　部註冊後歸於雙月遇有各項小京官員缺於應¶
　　陞人員計積三缺之後陞用一人¶
　　　由京補授八旗游牧員外郎¶
　　乾隆二年議准五年期滿該總管出具考語咨部¶
　　註冊後遇有京官員缺由六部出身者補用六部¶
　　由理藩院等衙門出身者補用理藩院等衙門不¶
　　論雙单月無論保題陞選一併計算用二人之後¶
<pb:KR2m0053_WYG_064-20b>¶
　　按俸調補一人¶
　　　寧古塔驛站官¶
　　乾隆四年奏准六年期滿該将軍出具考語咨部¶
　　註冊後不論雙单月遇有京官員缺除不積算外¶
　　其應用主事等官者陞選八人之後選用一人應¶
　　用小京官者陞選六人之後選用一人¶
　　　駐防軍營額外官員¶
　　乾隆六年議准駐防軍營辦理糧餉之額外司官¶
<pb:KR2m0053_WYG_064-21a>¶
　　筆帖式三年期滿回京該将軍保題列為一等者¶
　　准其以應得之官不論雙单月不入班次即用列¶
　　為二等者以應得之官入於本班先用列為三等¶
　　者以本班應得之官選用二人之後補用如該員¶
　　應用班次在先者仍照例銓補選用照現任司官¶
　　筆帖式之例分别加級紀録准其帯於新任¶
　　　内繙書房効力期滿¶
　　乾隆五年議准各部院衙門司官筆帖式選在内¶
<pb:KR2m0053_WYG_064-21b>¶
　　繙書房行走者如在兩處行走列居優等者十年期¶
　　滿由該處移咨過部按照該員原銜以應陞之官¶
　　歸於单月修書議叙班内與從前各項議叙人員¶
　　較奉¶
㫖日期先後補用其止在一處行走者雖列優等其議¶
　　叙之處應量加酌减¶
　　　各學教習期滿¶
　　乾隆三年奏准八旗義學覺羅學各教習三年期¶
<pb:KR2m0053_WYG_064-22a>¶
　　滿引¶
見如有由舉人及筆帖式充補者以小京官用貢生生¶
　　員充補者以筆帖式用均歸各議叙班内選用¶
　　四年議准由廢官充補各學教習三年期滿該管¶
　　官詳加分别果能教導有成列為一等由部察眀¶
　　如係革職王事知州以上等官充補者給以七品¶
　　官職銜由革職小京官知縣以下充補者給以八¶
　　品官職銜如再請留學教習三年期滿後仍列為¶
<pb:KR2m0053_WYG_064-22b>¶
　　一等者係七品職銜入於单月議叙班内以七品¶
　　小京官用八品職銜入於議叙班内以八品筆帖¶
　　式用較奉¶
㫖日期先後選用其列為二等者仍留教習三年如果¶
　　教導有成再行奏請議叙¶
　　五年奏准降調官員選補教習三年期滿如果教¶
　　導有成分别等第由禮部移咨過部如列在一等¶
　　者准其於補官日紀録二次二等者准其於補官¶
<pb:KR2m0053_WYG_064-23a>¶
　　日紀録一次若再留學三年仍列為一等者准其¶
　　又紀録二次二等者准其又紀録一次¶
　盛京官員陞轉¶
　　乾隆三年議准¶
　盛京五部郎中員外郎主事員缺由部将在京人員¶
　　照例陞選以到任之日扣限三年該堂官於将滿¶
　　三年之時出具考語預行咨部註冊俟在京有應¶
　　調員缺不論雙单月按伊等年滿日期先後指缺¶
<pb:KR2m0053_WYG_064-23b>¶
　　擬補其¶
　盛京員缺歸於下月銓選行文調取該員來京引¶
見調補如該員任内有未完事件令該堂官將不能即¶
　　行赴部縁由聲明咨部将在京員缺别行補授如¶
　　未滿三年者遇有應陞之京官時以陞銜留任仍¶
　　以陞銜較俸若係¶
　盛京應陞之缺仍照常陞用¶
　　　六部理藩院蒙古司官陞轉¶
<pb:KR2m0053_WYG_064-24a>¶
　　　康熙十五年議准六部䝉古主事員缺由本部兵¶
　　　部太僕寺欽天監等衙門筆帖式並由本部等衙¶
　　　門筆帖式考用之中書五官正等不論旗分通行¶
　　　較俸陞補理藩院䝉古主事員缺由國子監助教¶
　　　理藩院筆帖式各口驛站将軍衙門筆帖式駐防¶
　　　游牧筆帖式並由理藩院等處筆帖式考用之中¶
　　　書五官正並唐古忒等學之中書助教通行較俸¶
　　　陞補¶
<pb:KR2m0053_WYG_064-24b>¶
　　　乾隆六年議准六部出身人員陞至六部員外郎¶
　　　理藩院出身人員陞至理藩院員外郎太僕寺員¶
　　　外郎内閣侍讀二項人員均通行論俸陞補六部¶
　　　理藩院郎中陞至郎中再與各部院滿洲郎中等¶
　　　官一例較俸陞轉又蒙古科甲人員不補理藩院¶
　　　司官以六部司官用¶
陵寢官員陞轉¶
　　　乾隆元年奏准各¶
<pb:KR2m0053_WYG_064-25a>¶
陵寢郎中遇有應陞員缺與在京郎中等官一例論俸開¶
　　　列引¶
　見候¶
　㫖簡用¶
　　　十六年奏准¶
陵寢員外郎主事員缺亦照郎中之例歸於月分陞選統¶
　　　歸於在京人員内一例陞選¶
　　　　論俸陞轉¶
<pb:KR2m0053_WYG_064-25b>¶
　　　雍正五年覆准郎中等官遇有應陞缺均削去前¶
　　　俸止較本任之俸陞補員外郎等官以下遇有應¶
　　　陞缺均以補用筆帖式之日通行較算陞補其食¶
　　　錢糧年分槩不通理漢軍官員陞補漢缺者仍照¶
　　　漢例止較本任之俸¶
　　　十三年議准差往軍前辦事各官應陞者得缺後¶
　　　即行具題補授即照陞任食俸陞轉所遺之缺歸¶
　　　於月分銓選竢該員囘京之日補行引¶
<pb:KR2m0053_WYG_064-26a>¶
見¶
　　乾隆元年覆准太常寺贊禮郎讀祝官鴻臚寺鳴¶
　　贊官如由驍騎校䕶軍校前鋒䕶軍等選授者竢¶
　　伊等食俸三年後将従前在武職上所食錢糧年¶
　　分呈部註冊以二年錢糧准作一年俸禄通行按¶
　　算陞轉¶
　　乾隆五年奏准滿洲䝉古漢軍内外各官除裁汰¶
　　告假丁憂告病人員前任所食之俸並議叙即陞¶
<pb:KR2m0053_WYG_064-26b>¶
　　加級紀録均准通理隨帶外若縁事議處應降應¶
　　革遇有¶
恩詔免議本案審虚開復或奉¶
㫖以該員叅處之案未免寃抑復還原職者均准接算¶
　　前俸其議叙即陞加級紀録亦准隨帶其餘並非¶
　　本案開復以及業經縁事降革奉¶
㫖起用人員原係棄瑕録用非本屬寃抑開復者可比¶
　　一槩不准接算前俸所有即陞加級紀録均不准¶
<pb:KR2m0053_WYG_064-27a>¶
　　隨帶至品大之官已經降級調補後經復還原級¶
　　補用先降補任内所有議叙即陞加級紀録亦不¶
　　准隨帶至降革留任官員扣滿年限開復之日除¶
　　去降革日期仍准通理前俸¶
　　　各官試俸¶
　　雍正六年議准旗員由議叙陞補者試俸三年方¶
　　准照例陞轉至員外郎等官由主事等官論俸陞¶
　　補其本有前俸奉¶
<pb:KR2m0053_WYG_064-27b>¶
特㫖補授者均試俸一年如係保題及本無前俸奉¶
特㫖補授者試俸三年若廕生補用並各項初任者均¶
　　試俸三年如本無前俸奉¶
特㫖補授及各省同知通判均試俸三年如係保題及¶
　　廕生補用並各項初任者均試俸五年方准陞轉¶
　　至郎中員外郎等官員缺無俸滿應陞人員将俸¶
　　次在前之應陞各官論俸掣簽擬定正陪候¶
㫖簡用¶
<pb:KR2m0053_WYG_064-28a>¶
　　　考試繙譯筆帖式¶
　　雍正元年議准滿洲蒙古漢軍文舉人繙譯舉人¶
　　貢生監生文生員繙譯生員官學生義學生等均¶
　　属應用筆帖式之人每遇考試之期由部行文各¶
　　旗察送到部彚齊奏¶
聞造冊備卷由部将大學士以下侍郎以上暨御史開¶
　　列具奏請¶
㫖欽㸃閱卷大臣監試御史分别等第進¶
<pb:KR2m0053_WYG_064-28b>¶
　呈恭候¶
欽定俟奉¶
㫖後交部出榜註冊¶
　　六年奉¶
㫖嗣後遇考試爾部奏請欽㸃監試閱卷大臣等奏内¶
　将從前考試何項人員圈出某某察明夾片進呈¶
　　十二年議准考試繙譯筆帖式由部照例預先行¶
　　文八旗将應考之人造冊移送過部彚齊察明合¶
<pb:KR2m0053_WYG_064-29a>¶
　　例之人移送兵部照考試繙譯鄉試馬歩射之例¶
　　先期奏請¶
欽㸃大臣二人監試較其馬歩射藝合式者造冊咨送¶
　　過部准其入塲應試¶
　　十三年議准武舉武生應准其照文舉人繙譯舉¶
　　人並貢監官學生等一例考試繙譯筆帖式¶
　　乾隆元年奏准考試筆帖式移㑹内閣将新到通¶
　　本内酌定一道考試¶
<pb:KR2m0053_WYG_064-29b>¶
　　五十三年議准考試各部繕本筆帖式及户部八¶
　　旗司分繙譯貼寫筆帖式将合例應考人員查明¶
　　奏請¶
欽㸃閲卷大臣監試御史並添派弹壓䕶軍統領副都¶
　　統照考試候補筆帖式之例核定人數在¶
　天安門外朝房貢院内考試(考試人員二百名以内/者在  天安門外朝房)¶
　　(考試如逾二百名/即歸貢院考試)均恭請¶
欽命試題以昭慎重其應考之舉貢生監内有兼前鋒¶
<pb:KR2m0053_WYG_064-30a>¶
　　䕶軍領催披甲拜唐阿並漢軍義學生兼飬育兵¶
　　者俱准其一體考試漢軍義學生有兼領催馬甲¶
　　敖爾布者不准咨送與試¶
　　　考試滿洲䝉古繙譯¶
　　雍正六年議准䝉古舉人貢監生員官學生義學¶
　　生等除考試滿漢繙譯取中人以各部院衙門䝉¶
　　古筆帖式補用外其能繙譯滿洲蒙古字語之人¶
　　由部㑹同理藩院考試取中者以理藩院䝉古筆¶
<pb:KR2m0053_WYG_064-30b>¶
　　帖式按旗挨次補用¶
　　又議准考試唐古忒筆帖式於唐古忒官學生内¶
　　由理藩院考試繙譯䝉古唐古忒字話選取好者¶
　　遇唐古忒學分内筆帖式員缺由理藩院擬定正¶
　　陪咨送到部引¶
見補授此唐古忒筆帖式陞用中書仍兼唐古忒學行¶
　　走竢陞至主事令其離學再掌印喇嘛隨印筆帖¶
　　式由喇嘛行文唐古忒學選取官學生擬定正陪¶
<pb:KR2m0053_WYG_064-31a>¶
　　咨送喇嘛處考試補授仍咨理藩院轉咨吏部註¶
　　冊給以八品空銜不准食俸¶
　　　考試候補筆帖式¶
　　乾隆四年奏准凡考取驍騎閑散繙譯考取舉貢¶
　　生監繙譯肄業期滿㧞貢印房年滿並從前考試¶
　　清字取中未經考試繙譯及咸安宫官學生世家¶
　　子弟奉¶
㫖以筆帖式補用等項人員均令其考試繙譯註冊補¶
<pb:KR2m0053_WYG_064-31b>¶
　　用将及用完再行按數考取¶
　　又奏准文舉人繙譯舉人及候補小京官曾經告¶
　　降之人如有考中候補筆帖式者註冊挨次以本¶
　　旗筆帖式補用其未經取中者亦仍行註冊竢下¶
　　次考試時再准其考試不准其再補小京官其肄¶
　　業期滿㧞貢及從前考試清字取中未經考試繙¶
　　譯並咸安宫官學生世家子弟奉¶
㫖以筆帖式補用者如不能繙譯准其考試清字取中¶
<pb:KR2m0053_WYG_064-32a>¶
　　者照例以各部繕本筆帖式補用¶
　　又奏准考試候補人員照現任筆帖式考試例若¶
　　僅一二旗補用之人應考無多酌量請¶
㫖欽㸃大臣照朝考例在¶
　午門内考試¶
　　十八年奏准補用筆帖式舊例於舉貢生監人等¶
　　考試繙譯按旗挨名補用續因取中人恐其繙譯¶
　　生踈停其銓選復加考試十名三名今察員缺之¶
<pb:KR2m0053_WYG_064-32b>¶
　　多寡不定十名三名不敷選用以致一年數次考¶
　　試事属重復請将十名三名停止仍照舊例按旗¶
　　挨名補用¶
　盛京筆帖式考試¶
　　乾隆三年議准¶
　盛京考試候補筆帖式¶
　盛京兵部咨部移掲内閣擇新到通本一道宻封交¶
　　部轉送兵部飛遞¶
<pb:KR2m0053_WYG_064-33a>¶
　盛京兵部㑹同四部堂官将軍副都統等公同委撥¶
　　官員兵丁監試分别等第具題進¶
　呈由部開列奏請¶
欽㸃大臣閱卷¶
　　十一年議准¶
　盛京五部将軍衙門筆帖式員缺自奉¶
㫖之日積算起先盡彼處考中候補人等按名挨次補¶
　　用五人後将習清書之覺羅學學生補用一人遇¶
<pb:KR2m0053_WYG_064-33b>¶
　盛京考試現任筆帖式時仍令一同考試¶
　　十二年議准¶
　盛京考試候補筆帖式遇有員缺仍照舊例不拘旗¶
　　分按考取名次較出缺先後挨名咨部引¶
見補授後止陞本處員缺不准與在京筆帖式一例較¶
　　俸陞轉¶
　　　考試現任筆帖式¶
　　雍正元年議准現任筆帖式行走三年考試一次¶
<pb:KR2m0053_WYG_064-34a>¶
　　遇應考之年由部行文各衙門将應考之人造冊¶
　　咨部照候補筆帖式之例請題考試取中者留任¶
　　不中者解退不算廢官如能學習繙譯下次仍准¶
　　考試如有得過功牌者令堂官察明奏請交與該¶
　　旗以武職對品補用倘有出差患病不能赴考者該¶
　　堂官即於冊内註明俟差滿病痊時補行考試如¶
　　臨考不到者交部議處¶
　　乾隆十八年奏准現任筆帖式職司繙譯如果平¶
<pb:KR2m0053_WYG_064-34b>¶
　　日留心學習自能繙譯精通何至三年考試不能¶
　　中式若於考試解退之後仍准保留原任則伊等¶
　　恃有此例不知懲警視考試為具文似非激勵人¶
　　材之道請将保留原任之例停止遇下次考試仍¶
　　令其赴考取中考補用若仍不能中式即将該員¶
　　革退不准與考至考退人員内有得過功牌者仍¶
　　照舊辦理¶
　盛京五部現任筆帖式考試¶
<pb:KR2m0053_WYG_064-35a>¶
　　雍正二年議准¶
　盛京五部現任筆帖式亦應照¶
　京城考試之例交與¶
　盛京兵部㑹同考試取中者留任不能中式者由部¶
　　行文該堂官詢問行走如何如果行走年久辦事¶
　　好者該堂官具題保留其不稱保留者解退不算¶
　　廢官如能學習繙譯下次仍准考試如有受傷及¶
　　得過功牌者令該堂官察明奏請以武職對品用¶
<pb:KR2m0053_WYG_064-35b>¶
　　乾隆三年議准¶
　盛京考試不中之現任筆帖式毋庸再行詢問居官¶
　　即行解退筆帖式令其學習不算廢官下次考試¶
　　時仍准其考試如有曽經効力行間得過功牌者¶
　　准其具奏請¶
㫖以武職對品用倘有出差患病不能赴考者該堂官¶
　　即於冊内註明候差滿病痊補行考試¶
　　　駐防旗人考試陞用¶
<pb:KR2m0053_WYG_064-36a>¶
　　乾隆十一年議准各省駐防将軍都統副都統衙¶
　　門筆帖式由該将軍等於各該處正身兵丁曁舉¶
　　貢生監内照¶
　盛京考試之例考試繙譯不必限以額數擇其優者¶
　　将試卷送部由部奏請¶
欽㸃大臣覆閱每處量取數卷進¶
　呈後交部造冊咨送各該處遇有員缺擬補送部引¶
見補授毋庸擬陪将次用完各該處即行照例辦理至¶
<pb:KR2m0053_WYG_064-36b>¶
　　考取筆帖式内如由舉貢考中者補用時授為七¶
　　品生監取中者補用時授為八品兵丁考中者補¶
　　用時授為九品均准其與在京筆帖式一例較俸¶
　　陞轉如有情願改補本處武職者應酌定食俸六¶
　　年以後准其於該将軍副都統等處具呈咨部¶
　　准其改武後與該處預行保舉領催一同送部引¶
見記名遇有驍騎校員缺挨次補用其並無預行保舉¶
　　領催之省分令其與兵丁一同遴選得官後即将¶
<pb:KR2m0053_WYG_064-37a>¶
　　筆帖式開選¶
　　　考試各館繙譯謄録¶
　　乾隆元年議准由部行文八旗将舉人副榜貢生¶
　　生員監生官學生義學生等有情願考試者造冊¶
　　送部由部察明人數照考試筆帖式之例考試繙¶
　　譯清字好者多取數十人註冊遇有員缺知照到¶
　　部按考定名次咨送補用¶
　　十四年奏准凡各項考試繙譯謄録時其廕監生¶
<pb:KR2m0053_WYG_064-37b>¶
　　舉貢生監官學生義學生内有兼前鋒䕶軍領催¶
　　驍騎者均准一例考試俟取中補用後其前鋒領¶
　　催即行開缺停止所食錢糧¶
　　　停止各部保舉筆帖式¶
　　乾隆四年奏准各部院衙門筆帖式職司繕録清¶
　　字與辦事司官必湏諳練才能指名保薦者不同¶
　　嗣後一槩不准保題坐補¶
　　　補用筆帖式¶
<pb:KR2m0053_WYG_064-38a>¶
　　雍正四年題准内外各衙門筆帖式均於每月十¶
　　五日截限二十日掣籖将考取人員除未滿十八¶
　　嵗者停其補用外餘各按旗分照考取名次補用¶
　　舉人貢生授為七品監生生員授為八品官學生¶
　　義學生驍騎閑散及親軍領催庫使人等均授為¶
　　九品如有續中舉人者准改給應得品級食俸續¶
　　捐監生者改給八品仍照九品食俸一應陞轉均¶
　　以補筆帖式之日較算其由小京官告降考取補¶
<pb:KR2m0053_WYG_064-38b>¶
　　用者按伊應補小京官品級補用¶
　　乾隆四年奏准補用筆帖式各按旗分先儘病痊¶
　　起補額外坐補及先用現任裁汰並迴避别補及¶
　　年滿調補即用各項議叙不入班次即用及開復¶
　　人員並奉¶
㫖以筆帖式即用者不積算人員補用外各項無人将¶
　　考試繙譯取中之人挨次用三人次用議叙一人¶
　　(照奉後補㫖日/期先    用)次用繕本一人(户部八旗司繙譯/兵部繕寫印軸之)¶
<pb:KR2m0053_WYG_064-39a>¶
　　(人同繕本之人及各部寺年滿/庫使共較年滿日期先後補用)次用降補一人(滿/洲)¶
　　(降至正九品漢軍降至正八品/均較奉    㫖日期先後補用)各部院繕本筆帖¶
　　式員缺先将驍騎清字人員不論旗分挨原考名¶
　　次輪補三人後將考清字之㧞貢並考清字取中¶
　　未經考試繙譯及世家子弟咸安宫官學生等考¶
　　中清字之人論名次補用一人各項清字無人除¶
　　考定候補人員外将八旗生監考試繙譯取中者¶
　　不論旗分挨名次補用三年期滿入於繕本班内¶
<pb:KR2m0053_WYG_064-39b>¶
　　按期滿日銓選¶
　　又奏准户部八旗司増設繙譯貼寫筆帖式八人¶
　　於考取驍騎閑散繙譯人等内選補如驍騎繙譯¶
　　人員用完除将考取定額候補人員外註冊之生¶
　　監人等按原考名次咨送頂補兵部繕寫印軸貼¶
　　寫筆帖式二十人於考取驍騎閑散清字人員内¶
　　選補如驍騎清字人員用完除将考取定額候補¶
　　人員外註冊之監生人等按原考名次咨送頂補¶
<pb:KR2m0053_WYG_064-40a>¶
　　三年期滿入於繕本班内較期滿日補用¶
　　　宗人府宗室筆帖式¶
　　雍正二年議准由宗人府将應補宗室人員引¶
見補授移咨過部照咨轉行户部該旗給與七品食俸¶
　　　内務府筆帖式¶
　　雍正二年議准内務府将應補人員補授移咨過¶
　　部照咨轉行户部該旗仍按其出身照依品級食¶
　　俸¶
<pb:KR2m0053_WYG_064-40b>¶
　　　掌稿筆帖式¶
　　乾隆六年奏准吏部兵部掌稿年滿筆帖式歸於¶
　　单月入於議叙班内較奉¶
㫖日期先後陞用應用小京官員缺亦照此例辦理¶
　　　理藩院委署筆帖式¶
　　康熈五十六年奏准由理藩院於八旗蒙古前鋒¶
　　䕶軍領催唐古忒學生䝉古學學生内選䝉古字¶
　　語好者考取十名令伊等仍食原錢糧書寫文移¶
<pb:KR2m0053_WYG_064-41a>¶
　　兼原差事行走俟蒙古字語筆帖式員缺補用¶
　　雍正九年奏准委署筆帖式如効力行走好者竢¶
　　本旗理藩院䝉古字語筆帖式員缺該院出具考¶
　　語咨部引¶
見授為八品¶
　　　三庫大使筆帖式庫使調補¶
　　乾隆九年奏准三庫筆帖式並三庫掌籍筆帖式¶
　　共十有五人不論旗分作為遴選調補户部行文¶
<pb:KR2m0053_WYG_064-41b>¶
　　各部院衙門保送六部各保送二人其餘衙門各¶
　　保送一人由該庫堂官每一缺遴選二人引¶
見調補三年滿日照例更代其更代之筆帖式即補所¶
　　調員缺俟有本旗分員缺仍按調庫人員旗分銓¶
　　補¶
　　　歩軍統領衙門筆帖式¶
　　雍正十二年奏准遇有員缺由該衙門移咨到部¶
　　轉行各部院衙門於現任筆帖式内遴選老成諳¶
<pb:KR2m0053_WYG_064-42a>¶
　　練之人出具考語保送由部㑹同歩軍統領再行¶
　　遴選三四人引¶
見補授如有奉¶
㫖記名者即行註冊俟有員缺引¶
見補授¶
　　　三旗領侍衛府筆帖式¶
　　乾隆四年奏准領侍衛府筆帖式十有二人由領¶
　　侍衛内大臣於親軍内考試繙譯擬定正陪咨部¶
<pb:KR2m0053_WYG_064-42b>¶
　　再行考試擬補三年期滿遇有本旗部院筆帖式¶
　　員缺與外任年滿調補人員較年滿日期先後調¶
　　補遇考試現任時一同考試至陞轉時将伊等得¶
　　補侍衛筆帖式之日所食親軍錢糧准其接算¶
　盛京刑部䝉古筆帖式¶
　　乾隆四年議准蒙古筆帖式二人将¶
　盛京考取䝉古繙譯之人補用如¶
　盛京無應考之人即将在京考取蒙古繙譯之人掣¶
<pb:KR2m0053_WYG_064-43a>¶
　　籖補用六年期滿照例調補¶
　　　督撫衙門筆帖式¶
　　乾隆四年奏准各省督撫衙門筆帖式例由部院¶
　　衙門保送過部引¶
見之處照歩軍統領衙門筆帖式之例出具考語保送¶
　　到部再行遴選每一缺遴選二三人引¶
見補授¶
　　十四年奏准各省督撫衙門筆帖式内有已滿六¶
<pb:KR2m0053_WYG_064-43b>¶
　　年者令各督撫出具考語送部遇有本旗各部院¶
　　衙門筆帖式員缺補授未經得補之前到部照現¶
　　任各處調京之例令其掣簽分在各衙門額外行¶
　　走其未經年滿者俟年滿之日亦照此例辦理¶
　　　遴選協辦同知筆帖式¶
　　雍正八年奏准歸化城協辦同知筆帖式員缺交¶
　　與理藩院将八旗䝉古筆帖式内人明白通曉漢¶
　　文者選取以筆帖式原品令往歸化城協理同知¶
<pb:KR2m0053_WYG_064-44a>¶
　　辦事¶
　　十二年奏准和林格爾崑都崙托克托城薩拉齊¶
　　各増設筆帖式一人於各部理藩院筆帖式内遴¶
　　選引¶
見𤼵往¶
　　乾隆元年議准歸化城清水河善岱増設筆帖式¶
　　二人均由部行文内閣各部院将滿洲䝉古中書¶
　　筆帖式内通曉䝉古語清漢字好能辦事者各遴¶
<pb:KR2m0053_WYG_064-44b>¶
　　選一人出具考語保送到部引¶
見補授其筆帖式員缺别行開選¶
　　五年奏准歸化城等處協辦筆帖式任事已滿三¶
　　年果能勤勞供職㢘謹自持地方旗民事務實堪¶
　　勝任者令該管上司據實保舉送部引¶
見後仍回原任其奉¶
㫖記名者遇有應陞由部於在京記名人員引¶
見之時将該員記名之處一并繕録名单進¶
<pb:KR2m0053_WYG_064-45a>¶
　呈候¶
㫖簡用其歸化城和林格爾協辦筆帖式二人均係兼¶
　　三要員如有人地不相宜之處准該督撫於各協¶
　　理筆帖式内酌量題請調補¶
　　　八旗隨印筆帖式¶
　　雍正十一年奏准嗣後隨印筆帖式員缺其生監¶
　　官學生閑散人等内有願就考試者亦准其咨部¶
　　取中者准其補授其由前鋒䕶軍領催驍騎補授¶
<pb:KR2m0053_WYG_064-45b>¶
　　者仍食伊等原錢糧由生監官學生閑散補授者¶
　　給與九品筆帖式三年期滿咨部註册考試仍留¶
　　隨印効力俟得補後再行開選¶
　　乾隆十八年奏准見在¶
　景運門行走之上三旗每旗辦事筆帖式四人内按¶
　　旗分掌稿筆帖式三人著隨闗防一同辦事不論¶
　　旗分遴選人員明白辦事好者補授咨部註冊三年¶
　　無過年滿後兩翼大臣㑹同詳察出具考語咨部¶
<pb:KR2m0053_WYG_064-46a>¶
　　照領侍衛府筆帖式之例以各部院衙門筆帖式¶
　　用如有過犯即革退掌稿筆帖式咨部再行遴選¶
　　補授¶
　　　吉林寧古塔将軍等處筆帖式¶
　　康熈五十三年題准由将軍副都統選取本處應¶
　　用之人坐名補授咨部註冊¶
　　乾隆五年奏准吉林黒龍江捕牲烏喇等處筆帖¶
　　式其由領催及驍騎選補者仍食原錢糧由閑散¶
<pb:KR2m0053_WYG_064-46b>¶
　　選補者給與九品筆帖式錢糧不准與在京筆帖¶
　　式一同陞轉仍由該将軍等照向例陞用¶
　　又奏准吉林将軍衙門理刑司増設筆帖式一人¶
　　黒龍江将軍衙門増設銀庫筆帖式二人令該将¶
　　軍於本處應補人員内遴選通曉漢文能繙譯者¶
　　送部引¶
見補授¶
　　又奏准吉林黒龍江理刑司銀庫増設之筆帖式¶
<pb:KR2m0053_WYG_064-47a>¶
　　准其與在京各處筆帖式一例陞轉由本處考試¶
　　選補如本處無考試繙譯之人令該将軍行文¶
　盛京兵部将考試繙譯人員内挨名指補送部引¶
見補授¶
　　　游牧筆帖式¶
　　雍正元年議准八旗游牧總管隨印筆帖式員缺¶
　　由該總管於本處蒙古兵丁内每員缺選取二名¶
　　擬定正陪咨部考試補用授為八品食俸¶
<pb:KR2m0053_WYG_064-47b>¶
　　　補用庫使¶
　　乾隆四年奏准部寺庫使員缺由部行文國子監¶
　　将本旗應補庫使之官學生詳加考試繙譯每員¶
　　缺取中四人将考卷一并咨部由本部堂官覆行¶
　　考試擇其佳者指名坐補三年期滿免其考試入¶
　　於各部繕本班内較期滿先後以筆帖式補用¶
　　九年奏准各部寺庫使調補三庫庫使之人如從¶
　　前有經該衙門奏准守候本衙門本旗筆帖式員¶
<pb:KR2m0053_WYG_064-48a>¶
　　缺者仍准其候補原衙門本旗之缺¶
　　十六年議准庫使員缺行文國子監将本旗官學¶
　　生每員缺咨送三人宗人府将覺羅學生每員缺¶
　　咨送二人彚齊考試擇其佳者指補¶
　盛京各部庫使¶
　　乾隆十七年覆准¶
　盛京各部庫使員缺分為左右兩翼如遇員缺仍照¶
　　例令¶
<pb:KR2m0053_WYG_064-48b>¶
　盛京兵部㑹同¶
　盛京禮部不拘旗分在本翼四旗官學生内考取繙¶
　　譯擇其佳者指補咨部註冊¶
　　　教習期滿補用筆帖式¶
　　乾隆五年奏准¶
　圓眀園八旗營房教習四年期滿列為一等及八旗¶
　　義學教習三年期滿為人勤慎教導有成者咨送¶
　　到部均入於議叙班内較日期先後以筆帖式補¶
<pb:KR2m0053_WYG_064-49a>¶
　　用¶
　　　各處補用外郎¶
　　雍正十一年奏准八旗滿洲蒙古漢軍外郎員缺¶
　　該旗咨部行文本旗於生監官學生兵丁閑散人¶
　　等内将滿漢文藝好者選取二名擬定正陪咨部¶
　　考試繙譯補授¶
　　乾隆三年奏准¶
　盛京外郎由¶
<pb:KR2m0053_WYG_064-49b>¶
　盛京兵部於考試繙譯候補筆帖式之漢軍生監官¶
　　學生人等遇有外郎員缺挨名補用咨部註冊六¶
　　年期滿出具考語咨部考職録用如願補用筆帖¶
　　式具呈¶
　盛京兵部准其以筆帖式即行補用将考定職銜註¶
　　銷以補筆帖式之日算俸至在¶
　京各旗外郎年滿考職後有情願就筆帖式者亦照¶
　盛京之例准其與候補筆帖式取中者按考定名次¶
<pb:KR2m0053_WYG_064-50a>¶
　　選用¶
　　　兵部武選司架閣科増設外郎¶
　　雍正三年奏准由兵部於領催内遴選咨部補授¶
　　乾隆五年奏准架閣科外郎五年期滿歸於繕本¶
　　班内遇有本旗筆帖式員缺即行充補不積算本¶
　　班之缺¶
　　　福州将軍衙門増設外郎水師營増設外郎¶
　　雍正八年奏准由該将軍於學習清書已成漢軍¶
<pb:KR2m0053_WYG_064-50b>¶
　　子弟内選補八年期滿照例註冊補用若止曉清¶
　　文弓馬可觀者遇有領催缺准其㧞補¶
　　乾隆二年奏准廣州駐防照福州駐防之例八旗¶
　　増設外郎各一名由該将軍於現在國語明晰之¶
　　官學生内選取八年期滿咨部照例註冊補用若¶
　　止曉清文弓馬可觀者遇有領催缺准其㧞補¶
　　三年奏准京口将軍八旗各設外郎一名選熟悉¶
　　國語者充補八年期滿咨部照例補用若止曉清¶
<pb:KR2m0053_WYG_064-51a>¶
　　　文弓馬可觀者如馬歩兵丁照閑散之例如係領¶
　　　催照記名領催之例以驍騎校題補遺缺仍照例¶
　　　㧞補¶
　　　　各處年滿筆帖式調京¶
　　　康熙九年題准¶
陵寢筆帖式及各省城守尉駐防協領筆帖式六年期滿¶
　　　由各該處出具考語咨送到部由部察覈相符以¶
　　　本旗月分所出之在京各部院衙門筆帖式員缺¶
<pb:KR2m0053_WYG_064-51b>¶
　　　論期滿之前後先行調補¶
　　　乾隆三年奏准¶
　　盛京等處有年滿囘¶
　　京候補之筆帖式其未補之先到¶
　　京時由部傳令掣籖在各部院學習行走仍令食伊¶
　　　原俸¶
　　盛京驛站筆帖式停調補¶
　　　雍正十一年議准¶
<pb:KR2m0053_WYG_064-52a>¶
　　盛京¶
三陵總管及驛站等處筆帖式無年滿之例停其調補¶
　　盛京五部止與在¶
　　京部院筆帖式一同論俸陞轉¶
　　　　筆帖式病痊起補¶
　　　康熙元年議准筆帖式有不願在伊本衙門行走¶
　　　因而告病觧退希圗别補好衙門此等人員起補¶
　　　時仍竢本衙門有缺補用¶
<pb:KR2m0053_WYG_064-52b>¶
　　　乾隆四年奏准各省衙門筆帖式六年期滿例應¶
　　　調補來京之人其有因病解退者起補時由部察¶
　　　明該員除在任已滿六年照例先行補用如從前¶
　　　在任未及五年起補時仍俟該員原衙門有缺坐¶
　　　補接算扣滿年限再行調補如在任已五年以上¶
　　　起補者以赴補之文到日再扣限一年至在任已¶
　　　五年半以上者再扣限半年准照調補之例先行¶
　　　補用¶
<pb:KR2m0053_WYG_064-53a>¶
　　　補用天文生¶
　　雍正五年議准欽天監滿洲漢軍天文生缺除舉¶
　　人貢生並原任筆帖式不行補用外於考試繙譯¶
　　取中之監生生員官學生義學生内各按旗分名¶
　　次歸入月選與所出筆帖式員缺一例掣籖補用¶
　　不算筆帖式班次如有缺本旗無應擬之人則扣¶
　　留俟考取有人之日再行補授不准借補别旗之¶
　　人¶
<pb:KR2m0053_WYG_064-53b>¶
　　八年奏准欽天監天文生其由監生生員補用者¶
　　授為八品由官學生義學生等補用者授為九品¶
　　各按品級食俸¶
　　　遴選貼寫中書¶
　　乾隆五年議准内閣貼寫中書(八旗共四十人内/滿本房二十四人)¶
　　(每旗定為三人漢本房/十二人每旗定為二人)員缺由内閣知㑹到部行¶
　　文各部院各該旗各按旗分将現在候補筆帖式¶
　　内除坐補原部及先用即用人員外其餘無論已¶
<pb:KR2m0053_WYG_064-54a>¶
　　未考取註冊各部院繕本筆帖式及文舉人繙譯¶
　　舉人貢監生員官學生義學生等移咨過部轉送¶
　　内閣㑹同考試選取補授照筆帖式給俸¶
　　　三四品官廕生補用筆帖式¶
　　乾隆五年奏准漢軍三品四品官廕生分部者學¶
　　習期滿准其入於議叙班内以學習期滿日期較¶
　　先後補用各部院衙門筆帖式三品官廕生授為¶
　　七品四品官廕生授為九品¶
<pb:KR2m0053_WYG_064-54b>¶
　　　繙書房筆帖式十人¶
　　乾隆十五年奏准将户部刑部筆帖式額内各撥¶
　　給五人遇缺不論旗分亦不分滿洲䝉古漢軍員¶
　　缺於繙書房行走人員内遴選咨部引¶
見補授如有應補之人於每月截限以前咨部即行坐¶
　　補附於月選筆帖式内引¶
見補授俟有本項旗缺翼缺即行補還¶
欽定八旗通志卷五十¶
