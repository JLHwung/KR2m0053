# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:04.285423
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷七十七
<pb:KR2m0053_WYG_091-1a>¶
　欽定四庫全書¶
　欽定八旗通志卷七十七¶
　　土田志十六¶
　　　土田蠲卹(蠲賑銀米/)　　(優免徭役/)¶
　　　　蠲賑銀米¶
　　　天聰元年六月¶
諭八旗大臣曰各旗所屬之人勤惰不齊貧富亦異夫務¶
　農積貯為足食之夲而有無相恤實弭盗之原爾諸大¶
<pb:KR2m0053_WYG_091-1b>¶
　臣務加詳察若力不能耕種而無糧贍養者有兄弟則¶
　令與兄弟相依無兄弟則令殷實有糧者養之其為諸¶
　貝勒素知才能之人有不能耕種而無糧贍養者須詳¶
　察其情告知諸貝勒設法贍養毋俾失所時方大饑諸¶
　　　物騰貴大臣等以嚴懲盗賊入奏¶
上惻然曰今嵗國中因年饑乏食致民不得已而行竊耳¶
詔是嵗讞獄姑從寛典仍大發帑金散賑饑民¶
　　　順治二年題准八旗澇地每晌給米一石¶
<pb:KR2m0053_WYG_091-2a>¶
　　又題准邉外八旗蒙古地畆被災按饑民名口折¶
　　給米銀許沿邊糴米毋令進邊¶
　　又題准遊牧地方被災人户毎名月給米一斗在¶
　　張家口者給米古北口者給銀¶
　　又題准王貝勒貝子公等府内人役澇地賑米照¶
　　例支給其投充人帶來地不准給¶
　　是年六月免近畿三百里内已圈地土二年分額¶
　　賦三分之二¶
<pb:KR2m0053_WYG_091-2b>¶
　　六年定八旗每嵗倚恃賑給不務農桑嗣後停其¶
　　踏勘如遇嵗荒王以下有俸官員以上每嵗照俸¶
　　米倍給¶
　　十年題准八旗貧人滿洲蒙古每佐領下給布六¶
　　十疋棉花六百觔米一百石漢軍每佐領下給布¶
　　三十疋棉花三百觔米五十石¶
　　十一年覆准八旗澇地令即賑給到通漕米滿洲¶
　　蒙古每佐領下給倉米二百石漢軍每佐領下給¶
<pb:KR2m0053_WYG_091-3a>¶
　　　倉米一百石不論有無俸糧該旗員酌量散給¶
　　　又覆准看守南苑海户災地每晌給米一斛¶
　　　十二年¶
詔八旗災地官員以上停其勘騐甲兵以下勘騐得實仍¶
　行賑賜¶
　　　十三年題准滿洲蒙古每佐領給米三百石漢軍¶
　　　每佐領給米一百石着該佐領領催親騐貧户給¶
　　　發其官員家人披甲者不准給¶
<pb:KR2m0053_WYG_091-3b>¶
　　　又題准八旗被災地畆每晌給米一斛¶
　　　十四年¶
諭發内帑銀十萬兩分給八旗兵丁及賑濟畿輔饑民¶
　　　十八年覆准八旗旱澇地畆遣各部侍郎以下該¶
　　　旗副都統以上大臣率户部司官筆帖式至被災¶
　　　地方該佐領領催指明勘騐若造册舛錯責在部¶
　　　員筆帖式冒指地畆責在領催其災傷輕重地勢¶
　　　髙下不詳加踏勘責在差往大臣事發照例查議¶
<pb:KR2m0053_WYG_091-4a>¶
　　　是年三月¶
諭户部曰八旗水淹田地毎田二晌給米一斛近聞食用¶
　不敷殊堪憫念着每田一晌給米一斛應給之米候糧¶
　船抵通即於船上支給不必等候入倉既省搬運脚價¶
　之費又杜倉中挿和糠粃且船隻早得回空其支兑時¶
　該管官務嚴加稽察不得疎忽滋弊擾害船丁¶
　　　康熈元年覆准八旗被水災地每晌給米二斛蝗¶
　　　雹災地每晌一斛¶
<pb:KR2m0053_WYG_091-4b>¶
　　　二年十月給八旗被水淹沒地方米二百五十八¶
　　　萬石¶
　　　三年覆准賑給八旗災地米京通各倉挨給駐防¶
　　　在外者行文該地方官支給¶
　　　四年定八旗遇災地畆停遣都統等勘騐止令驍¶
　　　騎校領催等詳勘保結送部具題¶
　　　六年題准各旗報災不得過七月二十日¶
　　　七年題准各旗災地逺近不一難以徧騐准寛至¶
<pb:KR2m0053_WYG_091-5a>¶
　　　八月初十日逾期不准¶
　　　九年題准八旗災地各該佐領具結報都統差旗¶
　　　員查勘赴部呈告部委官員騐實具題¶
　　　十一年覆准八旗旱災地每晌給米二斛本折各¶
　　　半其折色照時價支給¶
　　　十八年定各旗壯丁差徭糧草布疋永停輸納¶
　　　二十四年四月大學士㑹同户部遵¶
㫖議覆直𨽻順永保河等處圈撥地方應徴康熈二十一¶
<pb:KR2m0053_WYG_091-5b>¶
　　　年地丁錢糧已經奉¶
詔蠲免所有直𨽻八府康熈二十三年未完地丁錢糧應¶
　　　盡豁除其順永保河未經圈撥地方及真順廣大¶
　　　等處康熈二十四年地丁各項正賦俱免三分之¶
　　　一¶
　　　二十八年大學士等㑹議今嵗亢旱奉¶
特㫖軫念八旗䕶軍兵丁已増與一倍錢糧伊等莊屯人¶
　　　口足以養贍應將䕶軍兵丁莊屯人口不議外或¶
<pb:KR2m0053_WYG_091-6a>¶
　　　窮寡婦及屯居倚田為生者又或家無披甲人止¶
　　　食一鐡匠之糧此等窮人應察明酌量賜卹奉¶
㫖兵丁雖已増添錢糧其窮困之人現在家口尚不能養¶
　何能養及莊屯人口可將此等人察明再議¶
　　　是年九月¶
諭户部曰今嵗畿内亢𤾉田畆鮮穫朕所深悉被災人民¶
　已加恩蠲賑八旗田莊俱在畿輔重地同屬災傷滿洲¶
　蒙古漢軍甲兵皆須養馬原資禾稼以供飼秣今榖既¶
<pb:KR2m0053_WYG_091-6b>¶
　不登芻豆必致湧貴雖給有月餉銀米可以贍育家口¶
　貧乏兵丁經營草料恐滋困累朕殊用軫念着詳察實¶
　係窮兵無力養馬者開列名數送部自本年十月起至¶
　來年秋成時止其馬匹所需錢糧應加給賜以昭朕一¶
　體愛恤兵民之意作何恩給爾部確議具奏¶
　　　十月户部議覆¶
　　盛京遼陽¶
　　興京屯莊所種田地因亢旱及霜隕米榖不收應免¶
<pb:KR2m0053_WYG_091-7a>¶
　　　其納租移咨¶
　　盛京户部詳計所需米榖發銀採買賑濟奉¶
㫖盛京地方今年亢旱米糧不收聞兵丁現在買米而食¶
　朕心深切軫念其令户部侍郎阿山乘驛速往與盛京¶
　各部大臣公同察明量其度嵗所需令内務府官往取¶
　莊上所有米糧散給俾得均沾實恵¶
　　　二十九年二月户部遵¶
諭議奏八旗不能贍養之莊屯人口及窮官䕶軍撥什庫¶
<pb:KR2m0053_WYG_091-7b>¶
　　　兵等之莊屯人口共二萬二千四百二十八人每¶
　　　人給米一石至於孑身寡婦退甲䕶軍撥什庫及¶
　　　無馬甲止給一兩錢糧者其家口莊屯人口共六¶
　　　萬三千七百一十九人每人亦給米一石得¶
㫖此等人口俱應給米糧可令速給之¶
　　　九月¶
諭户部曰盛京兵丁全恃南畆耕穫及月給糧餉以為資¶
　生之計昨嵗盛京禾稼不登貧困兵丁艱於粒食曽以¶
<pb:KR2m0053_WYG_091-8a>¶
　所有屯糧頒發賑救頃值軍興遣一等侍衛齊蘭布往¶
　調盛京兵丁隨發諭㫖令無馬匹者給以官厰馬匹無¶
　行糧者給以莊屯糧米而官兵因踴躍遄往倉卒之際¶
　置辦一切軍裝遂支領明年二月分應給俸餉又預支¶
　五個月錢糧刻期進發比厄魯特噶爾丹敗遁盛京官¶
　兵雖未接戰而奮勇敵愾深可嘉恱今若將預支俸餉¶
　復行抵扣則窮乏兵丁必致生計艱窘朕心殊切憫惻¶
　所預給明年二月分應給俸餉及增給五個月錢糧着¶
<pb:KR2m0053_WYG_091-8b>¶
　免抵扣仍照常支給俸餉以示朕愛養將士軫恤疾苦¶
　至意爾部即遵諭行¶
　　　三十三年七月¶
諭户部曰盛京等處去嵗禾稼不登粒食艱窘聞今年收¶
　穫亦未豐稔米穀仍貴倘價值日漸翔湧則兵民生計¶
　恐致匱乏盛京等處地方闗係緊要朕心時切軫念宜¶
　預加籌畫作何恩給俾各資生着遣部院堂上官一員¶
　前往自甲兵以及匠役當差人等有力不能餬口者將¶
<pb:KR2m0053_WYG_091-9a>¶
　人户數目察明造册具奏爾部即遵諭行¶
　　　三十四年五月¶
諭大學士伊桑阿侍郎朱都納學士宋柱户部郎中鄂竒¶
　曰副都統齊蘭布等自盛京還奏言今嵗盛京亢旱麥¶
　禾不成米價翔貴雖市有鬻粟而窮民力不能糴遂致¶
　重困夫盛京者根本之地令朱都納宋柱鄂竒等馳驛¶
　迅往㑹同盛京將軍副都統諸臣詳察果窮乏者於去¶
　嵗海運米二萬石中動支一萬石計㑹散給令可食至¶
<pb:KR2m0053_WYG_091-9b>¶
　秋成此一萬石散給而有餘者平價糶之若此則兵民¶
　均有利益又諸地有告糧乏者遣城守尉部貟之賢能¶
　者併散給以賑之如一萬石不足散給發糶速具題請¶
　㫖¶
　　　八月¶
諭户部曰盛京地方比嵗荒歉粒食艱難朕心深切軫念¶
　原欲躬親巡省詢問疾苦情形徧敷恩澤今嵗停止東¶
　行而所在貧窶兵丁尚冀朕之臨幸是宜仍加賑卹用¶
<pb:KR2m0053_WYG_091-10a>¶
　俾資生應作如何加恩爾部議奏又盛京兵丁錢糧兩¶
　季支領兵丁於未支領之際每致有稱貸逋負嗣後着¶
　按月支給至今嵗秋禾聞亦不甚豐茂恐生計漸艱困¶
　乏滋甚自今冬以至來秋應作何賑給不致失所共計¶
　需糧若干着盛京將軍副都統㑹同盛京户部侍郎查¶
　明詳加籌畫具奏爾部即遵諭行¶
　　　雍正五年十二月奉¶
上諭聞得兵丁等於京通二倉支領米石時每因脚價之¶
<pb:KR2m0053_WYG_091-10b>¶
　費賣米充用致有不善謀生之人並不計其米之接續¶
　輒以賤價糶賣及至缺乏又以貴價糴買此甚無益於¶
　兵丁者也現今旗下俱有官房或按八旗設立八局或¶
　按滿洲蒙古漢軍旗分設立二十四局將兵丁欲賣之¶
　米以時價買貯及其欲買則以平價賣給如此似於兵¶
　丁大有禆益至於應派何等人員管理需銀若干萬兩¶
　及所得利息作何利濟兵丁之處着管理旗務王大臣¶
　等公同詳議具奏¶
<pb:KR2m0053_WYG_091-11a>¶
　　六年二月管理旗務王大臣㑹議請八旗設立二¶
　　十四處米局通州左右二翼設立二局京師毎局¶
　　給銀五千兩通州毎局給銀八千兩京師各局用¶
　　旗下官房如本旗無房以别旗相近者取用其通¶
　　州各局則以入内務府之官房擇兩處近倉者用¶
　　之京局揀選賢能官二員領催四名令其辦理通¶
　　局則毎翼委官四員領催八名其各局應用冩算¶
　　之人臣等擇兵丁之能者派委其量米之人亦於¶
<pb:KR2m0053_WYG_091-11b>¶
　　旗人内僱用通州所有二局每翼挨旗各承查一¶
　　年設立米局以後將他處私行糶賣者嚴行禁止¶
　　毎旗派㕘領一員稽查如有違禁買賣者從重治¶
　　罪或被旁人拿獲將稽查之㕘領及都統等一併¶
　　議處管米局官員如有作弊侵漁之處令該管大¶
　　臣嚴㕘治罪如怠玩不以為事至於虧缺本銀將¶
　　所虧銀兩着落賠補不能敷數該管大臣賠補俟¶
　　及一年將用過銀兩及所得利銀奏請指示辦理¶
<pb:KR2m0053_WYG_091-12a>¶
　　　至此項銀兩從何處支領俟¶
命下之日臣等欽遵施行奉¶
㫖依議銀兩由户部領取¶
　　　乾隆元年二月和碩莊親王允禄等奏言據八旗¶
　　　文稱自設立米局以來有益旗人者半無益旗人¶
　　　者亦半盖旗人不來買徒致局中積累過多故臣¶
　　　等議裁米局蒙¶
　皇上睿鑒以米局裁後恐米價復昂於旗人生計有礙¶
<pb:KR2m0053_WYG_091-12b>¶
　　　因降¶
　㫖八旗尚應留幾座或三旗共留一座之處令臣等覆¶
　　　議臣查八旗現有之米局共廿四座其局太多請¶
　　　將滿蒙漢三旗共留八座其餘俱行裁汰但米局¶
　　　既裁即不能如前堆積或應暫行照舊辦理俟一¶
　　　二年後再議裁留其現定三旗共立一座如何辦¶
　　　理之處請交八旗都統查辦再包衣三旗毎旗米¶
　　　局各一座亦屬過多請裁去二座三旗共留一座¶
<pb:KR2m0053_WYG_091-13a>¶
　　至五城米局原以接濟民人請仍其舊奉¶
㫖依議¶
　　是月又奏言廿四座設立之時每座各領本銀五¶
　　千兩續因清辦利息其本銀有全行交納者亦有¶
　　未行全交者現在每旗既經裁汰二座各留一座¶
　　應請仍照前例每座給銀五千兩辦理俟一二年¶
　　後再將裁留之處核議此項銀兩即將現有之三¶
　　座米局内銀米核計五千两之數支給其餘銀兩¶
<pb:KR2m0053_WYG_091-13b>¶
　　交納部庫外將米散給兵丁即將伊等應得項下¶
　　留倉抵補其三旗米局擇其寛敞者留之其管理¶
　　米局之大臣交當月旗開單請¶
㫖各𣲖一員其現有之滿蒙漢三旗章京内各留一員¶
　　其領催馬甲人等即交派出之大臣酌量去留再¶
　　查現在米局尚賣細米但買者甚少而每月舂米¶
　　多用人工妄費錢糧實屬無益亦應裁汰其米局¶
　　事務仍照從前三年一次報銷奉¶
<pb:KR2m0053_WYG_091-14a>¶
㫖此米局内既有滿蒙漢章京兵丁即著前派之大臣¶
　管理不必另派餘依議¶
　　二年閏九月户部奏言八旗米局現無存貯米石¶
　　足供糶賣計與放甲米之期尚隔半月有餘請每¶
　　旗米局各撥稉稄米一二千石平價糶賣以濟兵¶
　　食¶
從之¶
　　是年十月歩軍統領鄂善等奏言八旗米局出糶¶
<pb:KR2m0053_WYG_091-14b>¶
　　米石或有一旗取具佐領圖記為憑然後出賣者¶
　　或有一旗並無佐領圖記直行出糶者是八旗所¶
　　辦不一且旗人買者少而奸商買者多與米價實¶
　　無禆益奉¶
㫖此事交爾與管理八旗米局大臣等㑹議具奏¶
　　十一月鄂善等又奏言米局之設原為兵丁等於¶
　　闗米後賤賣貴買恐失生計故特立此官局俾願¶
　　賣者賣在官局有不能接續者仍在官局買用期¶
<pb:KR2m0053_WYG_091-15a>¶
　　於旗人大有禆益無如兵丁只圖省便所闗米石¶
　　若由倉賣至米局車脚浩繁是以就近賣與商人¶
　　實得便益再官局之米俱係未舂碓房所售乃多¶
　　細米闗倉後來買米接濟者皆便於碓房買用此¶
　　官局之米所以徒見堆積無濟於旗人欲令民人¶
　　買之則又屬奸商射利者陸續買去私行囤積難¶
　　於稽查此一向米局之情形也本年近京歉收米¶
　　價昂貴蒙¶
<pb:KR2m0053_WYG_091-15b>¶
聖主厪念兵民生計特將倉中之米每局給與四千石¶
恩意至為優渥乃奸商射利者猶衆臣等伏思兵丁所¶
　　頼者錢糧每一馬甲所闗米石僅可養七八口未¶
　　免不足如伊等能自為謀存留養贍之外以其餘¶
　　賣與小民餬口是兵民兩得其益如其不能自謀¶
　　濫行出賣則雖有官局終歸射利奸商之手究與¶
　　兵民無益臣等以為宜將八旗及包衣三旗現有¶
　　米局全行裁除任其兵民賣買惟於闗米之時將¶
<pb:KR2m0053_WYG_091-16a>¶
　　摟買之人嚴加查拿如此則奸商不得堆積米價¶
　　亦可平减矣奉¶
㫖所議不准堆積嚴加禁止之處着依議其米局可否¶
　裁除之處王大臣提督八旗大臣等㑹議覆奏¶
　　十二月和碩莊親王允禄等覆奏臣等思米局買¶
　　賣米石皆係兵丁每季應闗額數非比交五城所¶
　　賣之米其闗米兵丁憚運局脚價之費趂便賣與¶
　　商人實難禁止縱使賣與官局而又有奸商買去¶
<pb:KR2m0053_WYG_091-16b>¶
　　堆積實與兵民無禆合照提督鄂善所奏將八旗¶
　　包衣三旗現在所有九局俱行裁除其局内餘米¶
　　交承辦大臣辦理交部奉¶
㫖依議¶
　　三年三月奉¶
上諭現在八旗復設米局原議於應行買米之時動支¶
　庫銀收買目今米價昂貴旗民糴買不免拮据必須¶
　及早平糶方有禆益朕意欲於毎厰給發銀米各半¶
<pb:KR2m0053_WYG_091-17a>¶
　令其即行開糶酌量辦理其應如何給發銀米之處¶
　着大學士議奏¶
　　大學士鄂爾泰等奏言八旗米局今既照舊開設¶
　　但現在米價昂貴若每厰給銀五千兩一齊收買¶
　　恐轉致騰涌若給與米石平糶又恐一時糶盡仍¶
　　不能平減時價是以令於應買米石時由庫支領¶
　　銀兩收買今奉¶
諭㫖令毎局給與銀米各半以資平糶實屬允當查原¶
<pb:KR2m0053_WYG_091-17b>¶
　　議給銀每局為數五千臣等酌議每局給銀二千¶
　　五百兩稄米二千石令其照市肆數目量為降減¶
　　糶賣以平市價其所領銀兩及賣米銀兩應如何¶
　　陸續收買接濟之處應交管米局之大臣酌量辦¶
　　理至所領米石遇有豐收之年作何還倉抵項亦¶
　　俱令管米局大臣臨期妥辦具奏奉¶
㫖依議¶
　　四月奉¶
<pb:KR2m0053_WYG_091-18a>¶
上諭八旗設立米局原以恵濟貧人從前請裁米局者¶
　係八旗大臣現在議覆米局者亦是八旗大臣從來¶
　朝廷立政有治人無治法必須辦理得宜方為有利¶
　無弊若米局既設而奉行不善有失初設之美意則¶
　雖屬良法終何益之有着傳諭八旗管理米局之大¶
　臣務期悉心籌畫隨時調劑毋得稍有疎忽致生弊¶
　端現今管米局之大臣有止派副都統者該都統亦¶
　當留心查察不可謂身無責成膜視公事¶
<pb:KR2m0053_WYG_091-18b>¶
　　七月户部議覆正藍旗蒙古恭領七十八奏米局¶
　　剰米無多請照上年毎局給稄米二千石平糶所¶
　　賣錢文即令米局換銀交部以平錢價等語查上¶
　　年内務府并八旗共計九局共發米一萬八千石¶
　　本年添設共二十七局若仍照上年毎局給米二¶
　　千石須發米五萬四千石為數太多臣等酌量毎¶
　　局應各撥稄米一千石及時糶賣以濟民食所賣¶
　　錢文即交米局換銀觧部仍將價值報部查核奉¶
<pb:KR2m0053_WYG_091-19a>¶
㫖依議速行¶
　　九月奉¶
上諭今年畿輔地方收成有歉薄之處而口外年榖順¶
　成頗稱豐稔昨已降㫖准商人出口往來販運以資¶
　接濟今思京城米價現在不能平減來春青黄不接¶
　之時恐益加騰貴着派出户部司官赫赫那爾善内¶
　務府官員王常保王慎徳於張家口古北口二處每¶
　處各二員擕帶内庫帑銀前往㑹同地方官將米豆¶
<pb:KR2m0053_WYG_091-19b>¶
　雜糧等項照時價採買運送來京交八旗米局平糶¶
　使都門兵民得資外來之米以供饔飱而口外有餘¶
　之糧亦不致耗費於燒鍋等項無用之地實屬两有¶
　禆益其應齎銀若干并作何輓運之法着該部速行¶
　詳悉妥議具奏¶
　　户部議奏有商人范毓馪自言口外買米係伊熟¶
　　練之事張家口外現有伊之夥計人等斷無貽誤¶
　　請令范毓馪自行採買回京較之官買自然節省¶
<pb:KR2m0053_WYG_091-20a>¶
　　其派出司官四員應前往古北口喜峯口熱河一¶
　　帶分頭採辦不拘何項米榖照市價購買陸續運¶
　　京分給八旗米局臣伏查口外今嵗雖屬豐稔而¶
　　彼地需用之外其所餘之多寡與市價之長落亦¶
　　難預定且採買需用價值並運脚等費必須較之¶
　　五城米價有減無増方可廣行採買運京平糶臣¶
　　等酌議請先動内庫銀六萬兩交與派出之員齎¶
　　赴彼處相度情形如果較京城平減可以多行收¶
<pb:KR2m0053_WYG_091-20b>¶
　　買即將應需銀數報明臣部臣部即奏請動撥派¶
　　員送往以資採辦至如何輓運之處查邊口地方¶
　　山路﨑嶇較内地輓運未免繁難或用附近莊頭¶
　　車輛或僱覔駝隻車脚應令派往之員酌量如何¶
　　便易即㑹同地方官辦理其脚價等費俟事竣日¶
　　報部核奏至所買米糧陸續運送到京若在京無¶
　　接辦之員恐交收遲滯車輛人夫不無羈候之虞¶
　　應奏派内務府司官一員户部司官一員令其將¶
<pb:KR2m0053_WYG_091-21a>¶
　　張家口古北口等處運來米糧在京接領轉交八¶
　　旗内務府米局並預令籌備堆積之處以便隨到¶
　　隨收統俟到齊之日再將作何定價何時𤼵糶之¶
　　處請¶
㫖遵行奉¶
㫖依議速行¶
　　十一月户部奏言派往古北口等處人員陸續運¶
　　到米豆二千餘石據該員赫赫等呈稱先帶銀六¶
<pb:KR2m0053_WYG_091-21b>¶
　　萬兩採買米糧四萬六千餘石尚可買米一萬餘¶
　　石加運脚尚不敷銀三萬两請撥庫項派員送至¶
　　以資及時採辦等語又據商人范毓馪呈稱買得¶
　　雜糧二萬六千石現今運交官局小米四千餘石¶
　　請領銀三萬兩再行陸續儧運等語以上二處請¶
　　領銀六萬兩仍於臣部庫貯銀兩照數給發統於¶
　　事竣核銷惟是八旗兵丁仰給¶
　天庾均係計口授食按月闗糧非如五城居民専頼¶
<pb:KR2m0053_WYG_091-22a>¶
　　糴食市米可比且查旗人平日多食老米民人平¶
　　日多食雜糧今若將口外採買之糧全數交八旗¶
　　米局糶賣㣲論現今大檔闗放兵丁尚有應領甲¶
　　米可資食用竊恐髙粱等項旗人尚未食慣來買¶
　　者亦屬無幾若令外城居民赴内城糴糧未免旗¶
　　民雜沓不無擁擠守候之虞臣等酌議所有黒豆¶
　　一項應全數運交八旗官局糶賣以為飼喂馬駝¶
　　之用其已經交局髙粱小米亦即存貯各米局在¶
<pb:KR2m0053_WYG_091-22b>¶
　　内城發糶外至嗣後運到雜糧俱交五城於城外¶
　　闗廂收貯以待來春平糶如此則厰座既多流通¶
　　自廣於乏食貧民似有禆益再查五城向無貯米¶
　　倉厫應飭各城御史㝷覔閒房暫行收貯俟明年¶
　　青黄不接之時再行定價發糶奉¶
㫖這所議甚好着照所請行¶
　　十二月鑲紅旗漢軍都統恒親王等議覆和親王¶
　　所奏收糴事據稱嗣後毎季開倉時若遇米價少¶
<pb:KR2m0053_WYG_091-23a>¶
　　貴請令八旗官局暫停收糴任從軍民私相買賣¶
　　彼舖户雖衆必不能將兵丁所賣米石盡行收買¶
　　官局既不收糴則賣米者少而米價或不致昂貴¶
　　矣如果米價既平令官局亦照市價毎日數十石¶
　　至百石陸續糴貯官局以為米價昂貴之備等語¶
　　查毎季開倉八旗及内務府兵丁應闗之米計數¶
　　十萬石除伊等存留食用外其糶賣者亦不過三¶
　　分之一若官局暫停收買先儘舖户糴買則射利¶
<pb:KR2m0053_WYG_091-23b>¶
　　奸商貪心無已勢必盡行收買堆積以待闗倉之¶
　　後髙擡時價維時欲平其價而官局並無積米何¶
　　所藉以為平之之具且開倉之際米價低昂前後¶
　　不一既先儘舖户糴買俟米價平易再准官局糴¶
　　買彼時不惟八旗及内務府各局一時齊買而奸¶
　　商富户又必乗賤争買米價必又復昂貴矣再查¶
　　八旗米局每季所買不過八九萬石而兵丁所賣¶
　　之米尚属有餘其中雖有舖户兼買亦未必致昂¶
<pb:KR2m0053_WYG_091-24a>¶
　　　市價應請嗣後開倉時八旗内務府米局准其酌¶
　　　量多寡陸續糴買而舖户民人雖准糴買不得過¶
　　　五十石之數倘有不法之徒堆積過數者嚴行查¶
　　　拿治罪至所稱毎日只准出糶一二十石不許肆¶
　　　行糶賣等語查官局收買米石原以接濟兵民若¶
　　　一時遽行出糶一遇貴價則接濟無由米價勢必¶
　　　難平臣等現將上季所買之米陸續漸糶務期得¶
　　　接下季開倉之時不使間斷以備均平其肆行出¶
<pb:KR2m0053_WYG_091-24b>¶
　　　糶之處實所當禁奉¶
　㫖依議¶
　　　八年九月奉¶
　上諭盛京户部莊頭每年交納糧石預備¶
陵寢祭祀各項公應外其餘交收入倉以為撥給各處匠¶
　　役口糧之用今朕恭謁¶
祖陵親詣盛京軫念各莊頭終嵗勤苦輸將無誤着將乾¶
　　隆八年分應交倉糧一萬餘石加恩寛免其各處匠¶
<pb:KR2m0053_WYG_091-25a>¶
　役口糧着於舊存倉糧内撥給再各莊尚有乾隆七¶
　年分未完米豆草束俱着該部查明一併豁免以示¶
　朕優卹旗莊至意¶
　　十五年十一月奉¶
上諭現在京師米價雖不甚貴然較之常價未免加増¶
　八旗設立米局收買米石原視市價之低昂以備平¶
　糶之用今米價既不無稍昂若再行收買恐目下未¶
　受平糶之益轉滋食貴之虞着再行停止如明春應¶
<pb:KR2m0053_WYG_091-25b>¶
　需平糶之時令管理米局大臣酌量需用米數定議¶
　奏聞由倉支領¶
　　是月奉¶
上諭近來京師米價較上年冬月稍昂已降㫖八旗米¶
　局停其收買但市價一時尚未平減時屆隆冬小民¶
　艱於餬口着將八旗米局現在收買存貯米石照時¶
　價酌減發糶如有不敷着於京倉支領五城由京倉¶
　各領米一千石照八旗定價一體設厰平糶交該御¶
<pb:KR2m0053_WYG_091-26a>¶
　史等嚴行稽查毋令囤户乗機射利察出從重治罪¶
　該部即遵諭行¶
　　二十一年正月奉¶
上諭據署黒龍江將軍綽爾多奏齊齊哈爾黒龍江黙¶
　爾根呼蘭等處八旗水師營驛站官兵人等各年未¶
　完糧石並本年借給口糧共十五萬五千餘石請分¶
　年完交等語齊齊哈爾等處連年被災歉收兵力自¶
　多拮据兼之調派隨征甚為出力朕心深為軫念着¶
<pb:KR2m0053_WYG_091-26b>¶
　將齊齊哈爾黒龍江黙爾根呼蘭等處節年未完借¶
　欠糧石並本年借給口糧十五萬五千餘石俱着加¶
　恩免其完納以示優卹該部即遵諭行¶
　　二十七年四月奉¶
上諭朕巡省江浙畿輔所過地方應徴賦額前已特頒¶
　恩㫖分别蠲免但念各屬尚有節年民欠未完之項¶
　分年緩帶錢糧尚應按數徴收兹迴鑾沿途體察民¶
　懐宜敷恩澤着再加恩將乾隆十二年至二十五年¶
<pb:KR2m0053_WYG_091-27a>¶
　大興静海龍門宣化懐安萬全西寜懐來蔚州四旗¶
　等十州縣㕔未完地糧銀七千一百餘兩改折銀六¶
　千六百餘兩屯糧一萬六千餘石概予豁免其自十¶
　九年至二十五年各屬因災緩帶地糧銀八萬六千¶
　七百餘兩改折銀九千一百餘兩屯糧一萬三千餘¶
　石並着加恩於本年起限再分作三年帶徴俾民力¶
　益紓得資耕耨用稱愛養黎元至意該部遵諭速行¶
　　三十四年二月户部議¶
<pb:KR2m0053_WYG_091-27b>¶
　盛京户部侍郎瓦爾達奏乾隆三十三年承徳遼陽¶
　　海城廣寜等四州縣夏秋被水其户部所屬被災¶
　　官莊七十五座准其照例賑卹應交本年糧石鹽¶
　　觔亦准其照數蠲免務使被災丁莊均沾實恵如¶
　　有冒銷剋扣等弊即行恭究奉¶
㫖依議速行¶
　　三十八年正月奉¶
上諭各直省秋成普慶豐收即奉天各屬亦臻大有始¶
<pb:KR2m0053_WYG_091-28a>¶
　　和之布毋庸更沛恩膏惟念盛京各城旗人節欠餘¶
　　地租銀自乾隆三十一年至三十七年計六萬餘兩¶
　　原係該旗人等節年拖欠至此年豐力裕自應踴躍¶
　　輸將苐積欠一時並徴恐不免稍形拮据着加恩分¶
　　作六年帶徴俾完公更得從容而生計益臻饒裕以¶
　　副朕體卹嘉恵至意該部即遵諭行¶
　　　四十三年八月奉¶
　上諭朕恭謁¶
<pb:KR2m0053_WYG_091-28b>¶
祖陵禮成現降㫖將奉天所屬府州縣乾隆四十四年地¶
　　丁正項錢糧通行蠲免所有各莊頭及旗地應納糧¶
　　石草束等項自應一體加恩以敷渥澤着將盛京户¶
　　部各莊頭本年應交倉糧一萬餘石免其交納所有¶
　　各處匠役應需口糧着於舊存倉糧内撥給其盛京¶
　　興京遼陽牛莊葢州熊岳復州金州岫巖鳳凰城開¶
　　原錦州寜逺廣寧義州等十五處旗地本年應納米¶
　　豆草束亦着免徴一半俾旗莊均沾嘉恵該部即遵¶
<pb:KR2m0053_WYG_091-29a>¶
　　諭行¶
　　　　　　以上蠲賑銀米¶
　　　　優免徭役¶
　　　天聰四年七月戊子¶
上與諸貝勒議¶
太祖庶福金所生之子阿拜塔拜巴布泰巴布海頼慕布¶
　　　又弟之子呉達海塔津拜尹圖鞏阿岱舒爾赫哈¶
　　　木加族叔呉覇席庫撒哈席庫機爾塔席庫又姑¶
<pb:KR2m0053_WYG_091-29b>¶
　　　母瑚雷與姨母之子栢爾肯卜頼呉把泰呉齊勘¶
　　　分岱席爾談發庫又勒克舒子孫及顔布魯等俱¶
　　　免徭役¶
　　　八年正月癸己先是¶
興祖真皇帝子六人是為¶
六祖其子孫有官職者免其徭役無官職者不免至是¶
上命分别優免之¶
長祖徳世庫之裔呉山卓爾㑹徳倍羅托禮卓班凱穆布¶
<pb:KR2m0053_WYG_091-30a>¶
　　　薩岱察翰勞岱扎齊喀拉漢岱塔漢岱内立鄂爾¶
　　　輝孫泰温泰譚布瓦爾喀布山席翰席圖伊圖伊¶
　　　爾門喜福呉丹除本身外仍各免三丁¶
二祖劉闡之裔塔哈布塔哈納特思䕶塔爾布額布格席¶
　　　頼薩璧翰科爾坤葉思䕶富喀公阿除本身外仍¶
　　　各免三丁以朱滿無甲除本身外仍免二丁¶
三祖索長阿之裔勞察布達禮恭格特鐘特阿克善握赫¶
　　　佛爾赫顧爾哈來穆布蘇拉圖他爾圖克徳庫爾¶
<pb:KR2m0053_WYG_091-30b>¶
　　　蟾黄代拜尹達禮寧淡雍科穆成格郭科岳科格¶
　　　特布泰布爾山阿爾山邁圖巴漢昂阿喇巴哈塔¶
　　　額進祜邁龍什禄赫圖蘭圖禄外庫碩里藍泰喀¶
　　　喇孟特穆布岱布爾哈哈世覃富喀碩塞錫爾門¶
　　　格禮商鑑牛旺堅杜什薩穆哈圖喇塞郎邱索尼¶
　　　和尼鄂岳要覽碩博㑹碩羅碩里喀哈思祜妥鈕¶
　　　邱蘭姚塔羅得格阿哈尼堪碩塔顔諸鄂謨諾富¶
　　　克他喇金塔喇穆臣圖陳達布篤禮鐸郎阿温泰¶
<pb:KR2m0053_WYG_091-31a>¶
　　　諸西伯圖克錫圖額伯圖克布圖朱孔格塔他布¶
　　　赫塞巴蘭色翰普爾噴海蘭雅布蘭馬星阿鄂星¶
　　　阿薩哈爾察布爾吉阿爾海巴布頼喀喇班布羅¶
　　　碩握赫羅薩乖達布克達庫阿度魯得奥哈花善¶
　　　貴和鐸瑙得索得呉班呉喇納克春莽吉圖除本¶
　　　身外仍各免三丁¶
景祖翼皇帝之裔噶布喇伊頼脱穆多理額爾徳額塞阿¶
　　　拉宻阿塞阿濟頼習頼脱特托業穆濟穆成格何¶
<pb:KR2m0053_WYG_091-31b>¶
　　　特莽嘉噶思哈席漢除本身外仍各免三丁以瑪¶
　　　爾漢瑪福塔二人無甲除本身外仍各免二丁¶
五祖包朗阿之裔撒哈席庫機爾塔席庫呉霸席庫蘇達¶
　　　喇呉習譚薩哈璉郭河齊蘇達喇之子穆成格機¶
　　　爾塔席庫之子穆成格除本身外仍各免三丁¶
六祖寳實之裔瑪克達屯布禄代尹柱喀蒙愛阿爾布昂¶
　　　古蚌愛羅托理除本身外仍各免三丁凡與父同¶
　　　居者止免本身¶
<pb:KR2m0053_WYG_091-32a>¶
　　　是月癸夘衆漢官赴管户部事貝勒徳格類前訴¶
　　　稱我等向蒙¶
聖恩每一備禦免丁八名止免其應輸官糧其餘雜差仍¶
　　　與各牛录下堡民三百十五丁一例應付竊思我¶
　　　等本身照官例贍養新人較民例更重所免八丁¶
　　　復與民例一體當差本身又任部務所有差徭從¶
　　　何措辦徭役似覺重科况生員外郎尚有免丁望¶
上垂憐將所免八丁准照官例當差餘丁與民同例徳格¶
<pb:KR2m0053_WYG_091-32b>¶
　　　類奏聞¶
上遣巴克什龍什希福察訊差役重科之由奏稱所訴皆¶
　　　虚惟前此買婦女配給新人衆皆一體出價未經¶
　　　給還衆遂藉以為辭耳¶
上命將原價發還¶
諭管禮部事貝勒薩哈亷曰此輩皆忘却得遼東時所受¶
　苦累而為此誑言耳若不申諭使之豁然曉暢則此些¶
　少之費動為口實矣於是薩哈亷奉¶
<pb:KR2m0053_WYG_091-33a>¶
上命傳集衆官於内廷傳諭曰爾衆漢官所訴差徭繁重¶
　可謂直言無隠若非實不得已豈肯迫切陳訴然朕意¶
　亦不可隠而不言當從公論之朕意以為爾等苦累較¶
　前亦少休息矣初爾等俱分𨽻滿洲大臣所有馬匹爾¶
　等不得乗而滿洲官乗之所有牲畜爾等不得用滿洲¶
　官强與價而買之凡官員病故其妻子皆給貝勒家為¶
　奴既為滿官所属雖有腴田不獲耕種終嵗勤劬米榖¶
　仍不足食每至鬻僕典衣以自給是以爾等濳通明國¶
<pb:KR2m0053_WYG_091-33b>¶
　書信往來㡬蹈赤族之禍自楊文明被訐事覺以來朕¶
　姑宥爾等之罪將爾等拔出滿洲大臣之家另編為固¶
　山從此爾等得乗所有之馬得用所畜之牲妻子得免¶
　為奴擇腴地而耕之米榖得以自給當不似從前之典¶
　衣鬻僕矣爾等以小事來訴無不聼理所控雖虚亦不¶
　重處是皆朕格外加恩甚於待滿洲者也至於困苦之¶
　事間或有之然試取滿洲之功與爾等較之果孰難孰¶
　易乎滿洲竭力為國有經百戰者有經四五十戰者爾¶
<pb:KR2m0053_WYG_091-34a>¶
　等曽經幾戰乎朕遇爾等稍有㣲勞即因而擢用加恩¶
　過於滿洲若與滿洲一例較傷論功以為陞遷則爾今¶
　之為總兵者未知尚居何職也爾漢官皆謂滿洲官員¶
　雖嫻攻戰貪得茍安不知憂國急公我等戰攻雖不及¶
　滿洲而憂國急公則過之及覽爾等章奏豈皆憂國急¶
　公者耶爾等另編固山之時咸云拯我等於陷溺之中¶
　不受滿洲大臣欺凌雖肝腦塗地不能仰荅上恩於萬¶
　一今覽爾等所訴之詞何頓㤀前言乎爾等訴稱苦累¶
<pb:KR2m0053_WYG_091-34b>¶
　甚於滿洲盍向熟諳差役者問之若以滿洲相較輕則¶
　有之甚則未也古語有云有家者能養賢則取國而國¶
　可得有國者能養賢則取天下而天下可得此爾等所¶
　素知也是以朕及貝勒之家各量所有均出之以養¶
上天畀我之民此即古聖人所謂養賢以及萬民之義也¶
　今爾等所輸不過大凌河數人贍養之資遂出怨言何¶
　其言行不相顧耶朕謂爾等博知典故雖非聖賢必有¶
　通達事理者由今觀之殆不然矣使爾等果能達於事¶
<pb:KR2m0053_WYG_091-35a>¶
　理必謂朕及貝勒尚散財無吝我等隨衆輸納豈為苦¶
　耶他國之主皆歛民間財賦以供一己之用有餘方以¶
　養人我國賦税朕與諸貝勒曽有所私用乎我國民力¶
　朕與諸貝勒曽有所私役乎取國賦而糜費於家役民¶
　力以修治其室不以國事為念止圖一己便安爾等自¶
　當諫朕今朕為國家朝夕憂勤荷¶
天眷佑殊方君長頭目接踵來歸猶恐不能招致故解衣¶
　衣之推食食之然一切賞賚之需皆自八家均出何曽¶
<pb:KR2m0053_WYG_091-35b>¶
　多取一物於爾等乎禮部亦有漢官試往問之八家每¶
　年出羊若干貂裘野獸酒米筵宴若干禮部官員豈不¶
　明告於爾乎至國中年嵗偶歉八家即均出米粟賑濟¶
　貧民朕與諸貝勒又散給各固山滿洲蒙古漢人贍養¶
　之其新附之蒙古漢人瓦爾喀呼爾哈卦爾察以及舊¶
　滿洲漢人蒙古等凡貧窮者則又給與妻室奴僕莊田¶
　牛馬衣食贍養何可勝數此皆爾等所明知者爾等果¶
　憂國急公其間縱有愚昧無知自言其苦者爾等猶當¶
<pb:KR2m0053_WYG_091-36a>¶
勸諭之且熟計經費所需有若干孰多孰寡何不細思¶
之朕思我國雖貧爾等如此亦足矣欲令爾等與滿洲¶
一例應差尚恐致累今爾等反言苦累過於滿洲滿漢¶
官民雖有新舊皆我臣庶豈有厚薄之分乎滿洲出兵¶
三丁抽一今令爾等亦與滿洲同例三丁抽一為兵爾¶
等以為何如乎且滿洲之偏苦於漢人者不但三丁抽¶
一也毎牛录下守臺淘鐡及一切工匠牧馬人固山下¶
聼事人役等所出不下三十人而當差者凡十有四家¶
<pb:KR2m0053_WYG_091-36b>¶
又每年耕種以給新附之人每牛录又出婦人三口又¶
耀州燒鹽獵取禽獸供應朝鮮使臣驛馬修築邊境四¶
城出征行獵後巡視邉墻守貝勒門及派兵防守巨流¶
河(即句/驪河)在在需人皆惟每牛录是問又毎牛录設哨馬¶
二匹遇有倒斃則均攤買補遇征瓦爾喀時又各喂馬¶
二三匹從征每牛录復派䕶軍十名兵丁二三名往來¶
馳使差回又令喂養所乗馬匹遇各國投誠人至撥給¶
滿洲現住屯堡房屋令滿洲展界移居又分給糧榖令¶
<pb:KR2m0053_WYG_091-37a>¶
其舂米釀酒解納毎年獵取獸肉分給新附之人又𤼵¶
帑金於朝鮮貿易布疋仍令滿洲負戴運送邊城滿洲¶
又有窖氷之役每年接新附之呼爾哈於教塲看守皮¶
張運送薪水朝鮮蒙古使至駐瀋陽䕶軍章京各出一¶
人運給水草若夏月至更有採給青草之役又毎年採¶
參併負往朝鮮貨賣每固山以一户駐英格地方巡緝¶
蹤跡又以一户駐瀋陽渡口看守船隻此皆滿洲偏苦¶
之處若不向爾等詳切言之爾等亦未必深信今滿漢¶
<pb:KR2m0053_WYG_091-37b>¶
均属一國人民爾等竟不知差徭之少倍減於滿洲而¶
滿洲差徭之多實踰爾等三十餘項也爾等試將朕言¶
與爾等所言從公忖量果爾等偏苦乎抑滿洲偏苦乎¶
有所欲言直切言之可也諭畢總兵官石廷柱馬光逺¶
　　王世選及副將恭將遊擊各官奏曰控訴之事我¶
　　等不知皆衆備禦所為遂將為首八人執之薩哈¶
　　亷曰爾等既云不知當貝勒徳格類遣布丹往問¶
　　時何云知之又何為將苦累之事備呈於部耶衆¶
<pb:KR2m0053_WYG_091-38a>¶
　　　官對曰各備禦向我等不曽言差役重科但言欲¶
　　　訴帮丁八人之事故布丹來訊我等答曰知之至¶
　　　具呈之事乃龍什希福令我等將所有差徭備細¶
　　　開冩我等無知故爾開送奏聞薩哈亷具以奏¶
上¶
上曰諸臣既云不知所執備禦八員可並釋之倘治其罪¶
　後有苦累亦更無敢言者矣各官及所執備禦皆勿令¶
　謝恩若謝恩則是欲罪而復赦之也各官復奏曰臣等¶
<pb:KR2m0053_WYG_091-38b>¶
　　　雖未同訴然不能開諭於先復不能禁止於後此¶
　　　心懵然如醉如夢臣等罪無可逭伏念¶
上及八家貝勒尚爾卹養外國珍賜無吝凡遇迎送宰牲¶
　　　設宴曽無虚日臣等更有何言臣等以瀕死之身¶
　　　蒙¶
上生全另立固山得叨寵遇凡此衣食奴僕馬匹孰非¶
上之恩賜果計功之大小頒行爵賞撥給人丁不特官爵¶
　　　非所敢望更有何物是臣等所應有者今臣等上¶
<pb:KR2m0053_WYG_091-39a>¶
　　　等之家不下千丁下等之家不下二十餘丁似此¶
　　　豢養之恩雖肝腦塗地實難報稱萬一也¶
　　　是月遊擊祝邦成(天聰三年十二月/攻明薊州歿於陣)之妻請免其¶
　　　家數丁差徭管吏部貝勒多爾衮以奏¶
太宗諭曰此功臣之妻准免八丁以後凡功臣已故無兄¶
　弟子嗣承襲而其妻尚存者准照官職免其丁之半著¶
　為令¶
　　　崇徳三年八月優免舉人丁役先是天聰三年¶
<pb:KR2m0053_WYG_091-39b>¶
諭曰朕今欲振興文教以昭作人之典諸貝勒及滿漢蒙¶
　古之家所有儒生俱令考試取中者則以丁償之遂¶
命諸臣校錄得二百人各免二丁差徭八年四月又合滿¶
　　　洲蒙古試之取中舉人十六名各免四丁至是復¶
　　　取中十名各¶
授牛录章京品級免四丁其生員授䕶軍校品級已入部¶
　　　者免二丁未入部者免一丁¶
　　　九月定優免人丁例無世職固山額真承政准免¶
<pb:KR2m0053_WYG_091-40a>¶
　　十丁梅勒章京内大臣恭政准免八丁甲喇章京¶
　　一等轄理事官准免五丁牛录章京二等轄副理¶
　　事官准免四丁三等轄准免三丁多羅貝勒三等¶
　　轄准免二丁¶
　　　　　以上優免徭役¶
　¶
　¶
　¶
<pb:KR2m0053_WYG_091-40b>¶
　¶
　¶
　¶
　¶
　¶
　¶
　¶
欽定八旗通志卷七十七¶
