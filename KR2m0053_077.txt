# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:03.989093
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷六十三 
<pb:KR2m0053_WYG_077-1a>¶
　欽定四庫全書¶
　欽定八旗通志卷六十三¶
　　土田志二¶
　　　土田規制¶
　　　　畿輔規制二(雍正元年/至十三年)¶
　　　雍正元年¶
諭曰口外地方遼濶開墾田地甚多将京城無産業兵丁¶
　移駐於彼殊為有益著古北口提督定議再著總理事¶
<pb:KR2m0053_WYG_077-1b>¶
　務王大臣等㑹同該部詳議具奏尋議准将在京八旗¶
　　　滿洲䝉古驍騎内選熟諳農務者八百名前往熱¶
　　　河喀喇河屯樺榆溝三處開墾¶
　　　六年十月巡察順天永平宣化三府監察御史苗¶
　　　夀等奏稱直属近畿州縣不論旗民均編保甲奉¶
　　　行在案惟是旗荘圈賞投充地畝冊貯内府及户¶
　　　部凡各州縣查閲原檔例應申請咨部轉行知照¶
　　　往返需時臣等歴據民人控告旗荘強霸不結之¶
<pb:KR2m0053_WYG_077-2a>¶
　　　由總因檔案未易清查州縣官雖知隠佔情弊不¶
　　　便懸斷以致旗荘益得恣行兼併仰懇¶
皇上敕下内務府宗人府八旗都統其内府大糧荘頭及¶
　　　内府官兵投充當差人等現在實有地畆由内務¶
　　　府查明實數并坐落州縣鄉村名下地段四至造¶
　　　具清冊咨送户部其親王以下閑散宗室以上荘¶
　　　頭及包衣官兵投充當差人等地畆由各府属管¶
　　　領佐領查造清冊其覺羅八旗荘頭及官兵投充¶
<pb:KR2m0053_WYG_077-2b>¶
　　　人等地畆由該旗查造清冊此冊務湏一様二夲¶
　　　一留户部存案一由部轉咨直督發布政司照造¶
　　　清冊鈐發州縣與民糧地清冊一同存貯嗣後有¶
　　　旗民互争之案檢冊查對不難勘丈訊㫁再此内¶
　　　帯地投充人户有隠地數頃或數十頃者亦應徹¶
　　　底清晰難容遺漏請照民人之例勒限一年准其¶
　　　據實首明該管處除本身現在當差地畝之數記¶
　　　檔咨送外餘地另冊報部題明仍著輸租當差以¶
<pb:KR2m0053_WYG_077-3a>¶
　　　正賦額其有隠匿不報及不實指坐落四至等弊¶
　　　一經查出所隠餘地照例入官仍嚴加議罪將查¶
　　　送之官一併交部議處至此項檔冊頒發以後每¶
　　　年不無移換應扵嵗底由两翼税課司彚報户部¶
　　　咨行各属知照記檔户部議覆應如苗夀等所請¶
　　　得¶
㫖允行¶
　　　七年¶
<pb:KR2m0053_WYG_077-3b>¶
諭曰八旗地畆原係旗人産業不准典賣與民向有定例¶
　今竟有典賣與民者但相沿已久著從寛免其私相授¶
　受之罪各旗務将典賣與民之地一一清出奏請動支¶
　内庫銀照原價贖出留在各該旗給限一年令原業主¶
　取贖如逾限不贖不論本旗及别旗人准其照原價承買¶
　　　八年¶
諭曰近畿各府有八旗荘屯雜處其間有司難扵清查且¶
　八旗罷黜之廢員及不能上進之子弟與多事不法之¶
<pb:KR2m0053_WYG_077-4a>¶
家人往往潜住其中結交逰手好閒之軰妄行生事或¶
好勇鬦狠或酗酒賭博或與百姓争訟告訐輾轉不休¶
以致風俗日漸澆凌難以整理雖有理事同知一員亦¶
相隔甚逺不過詞訟到案一為判斷而已平時則無稽¶
查約束之功也朕意欲扵旗員及司官内遴選賢能者¶
八員派往各府有荘屯之地方専辦旗人之事時加教¶
誨申明禁約導其善念革其邪心小則分别懲戒大則¶
據實糾㕘其有旗民互相争訟之事仍聴該管衙門審¶
<pb:KR2m0053_WYG_077-4b>¶
理此差往之員以一年為期更換一次果能實心辦理¶
化導有方一年内所管之處無旗人犯法之案将該員¶
與以議叙倘或怠忽廢弛因循瞻頋或擅作威福多生¶
事端著直𨽻總督與巡察御史即行㕘奏從重議處其¶
如何分晰管理及如何定例之處著該部詳悉妥議具奏¶
　　户部議覆直𨽻九府内除廣平大名二府逺處京¶
　　南均無旗荘坐落毋庸置議外其餘七府所轄有¶
　　旗荘坐落者共計七十七州縣衛廣袤約二千餘¶
<pb:KR2m0053_WYG_077-5a>¶
　　　里其間旗民雜處賢愚不等地方有司既無約束¶
　　　旗人之責而理事同知一員又難稽查周遍¶
皇上特頒諭㫖差遣官員専辦旗人之事仰見¶
聖慮周詳籌畫至當臣等伏查八旗冊報旗荘坐落處所¶
　　　一州一縣之内有一二處以至百餘處者即一村¶
　　　一荘有二三旗分之人居住者亦有祇地畝坐落¶
　　　而無旗人居住者又有此州縣旗荘雖多而界址¶
　　　實與别府州縣地相輻輳者若分旗分府則該管¶
<pb:KR2m0053_WYG_077-5b>¶
　　　之員難以辦理臣等酌量旗荘之多寡復計地方¶
　　　之逺近約以三百里内外分作一路共為八路以¶
　　　順天府属之通州武清香河寳坻及天津州與所¶
　　　属之静海永平府属之玉田七州縣為京東路順¶
　　　天府属之宛平良鄉房山涞水易州涿州新城雄¶
　　　縣容城定興安肅十一州縣為京西路順天府属¶
　　　之大興順義三河薊州平谷宻雲懐柔昌平延慶¶
　　　九州縣衛為京北路順天府属之固安東安永清¶
<pb:KR2m0053_WYG_077-6a>¶
　　　霸州保定文安大城河間府属之任邱保定府属¶
　　　之新安安州髙陽十一州縣為京南路順天府属¶
　　　之遵化州永平府属之豐潤遷安灤州盧龍樂亭¶
　　　昌黎撫寧山海衛九州縣衛為京北東路宣化府¶
　　　属之宣化懐来萬全保安赤城延慶六州縣為京¶
　　　北西路河間府属之河間肅寧獻縣交河景州南¶
　　　皮滄州青縣故城正定府属之衡水武強深州十¶
　　　二州縣為京南東路保定府属之清苑蠡縣博野¶
<pb:KR2m0053_WYG_077-6b>¶
　　　滿城完縣唐縣望都定州祁州正定府属之無極¶
　　　獲鹿順徳府属之沙河十二州縣為京南西路每¶
　　　路派官一員到彼専管荘屯旗人之事臣部行文¶
　　　各部院并八旗揀選賢能司官旗員保送帯領引¶
見恭候¶
欽㸃八員分路前往辦理并将應行事宜臣等詳議六欵¶
　　　一各路所轄荘屯有内務府及各王公荘頭并八¶
　　　旗廢員以及旗員之子弟家人其中賢愚固属不¶
<pb:KR2m0053_WYG_077-7a>¶
　　　等然設官分職原以奨善而癉惡官斯職者當仰¶
　　　體¶
皇仁教誨禁約使之開導洗革以化其澆凌之積習今此¶
　　　八路所派之員應令蒞任後即将所属地方居住¶
　　　旗人查明住址户口行業如有来厯不明多事不¶
　　　法之人潜匿旗荘者即行驅逐其餘荘屯力作之¶
　　　家有安分循良各務本業者奨之翼之以使其益¶
　　　勵或有㳺手好閒不務夲業者懲之戒之以期其¶
<pb:KR2m0053_WYG_077-7b>¶
　　　必改更扵農隙之時宣揚¶
聖諭廣訓發其彛良漸歸淳樸小事則按法究治大事則¶
　　　據實揭報他如户婚田産以及命盗案件有闗民¶
　　　事者仍聴地方有司辦理并将所属地方居住旗¶
　　　人村荘户口行業造具清冊報部查核此派往之¶
　　　員如果能扵一年任内實力奉行無忝厥職令直¶
　　　𨽻總督并巡察御史出結保題交部議叙倘有多¶
　　　生事端擾害旗民者亦令直𨽻總督并巡察御史¶
<pb:KR2m0053_WYG_077-8a>¶
　　查㕘交部議處¶
　　一各員所轄旗荘大約廣袤三百餘里而旗人雜¶
　　處各村若不按屯計户設立屯目鄉長分任防閑¶
　　糾舉勢難稽查管轄臣等伏查直省州縣原設有¶
　　保正甲長分任防閑今既設官専辦旗人之事似¶
　　應彷彿保甲之例不計旗分佐領苐以屯住之旗¶
　　人酌量以若干户口設立屯目一名再合附近各¶
　　荘村更設鄉長一名統轄各令其扵屯鄉之内互¶
<pb:KR2m0053_WYG_077-8b>¶
　　相防閑遇有不務恒業酗酒賭博夜聚曉散及来¶
　　歴不明踪跡可疑者目長立即糾舉以聴該管官¶
　　員分别䖏置其目長作何分别設立揀選充補并¶
　　各目長如何分别奨賞懲罰之處俟各員蒞任後¶
　　詳議到日再議¶
　　一所派各員既責以董率旗人必湏給與闗防以¶
　　資文移往来之用應咨禮部按照以上八路鑄給¶
　　管理某路某荘事務官員闗防字様闗防至年滿¶
<pb:KR2m0053_WYG_077-9a>¶
　　　更換之期接受掌管仍将伊任内經手案卷交代¶
　　　明白報部查核¶
　　　一查各員所轄地方或係荘屯稠宻或係地方遼¶
　　　濶必湏設立書役以資文移驅策臣等酌量每員¶
　　　設立書吏二名差役八名其所需工食銀兩照直¶
　　　属額設夫役工食數目在扵司庫按季支給仍造¶
　　　入奏銷冊内報部查核¶
　　　一派往各員除伊夲身品級應得俸銀外其於任¶
<pb:KR2m0053_WYG_077-9b>¶
　　　所亦湏量給養亷之項查雍正四年十二月内奉¶
上諭欽差各處一年更換之員令其馳驛其一年内如何¶
　使其不至拮据之處交部查議具奏經兵部議覆照依¶
　　　該員品級按日支給廪給口糧等因奉¶
㫖依議欽遵在案今八路派往各員自京城起身蒞任路¶
　　　不甚逺毋庸馳驛其一年内食用似應照例按各¶
　　　員品級日支廪給口糧總於司庫照數撥給仍造¶
　　　入奏銷冊内報部查核¶
<pb:KR2m0053_WYG_077-10a>¶
　　　一各員俱係新設之員必湏設立衙署令其駐劄¶
　　　應令直𨽻總督酌量各路所轄適中地方查有入¶
　　　官房屋酌計應需間數咨報撥用如所轄適中之¶
　　　地方並無入官房屋其作何賃房居住之䖏應令¶
　　　直𨽻總督妥議到日再議奏入奉¶
㫖依議旗荘等䖏設立官員乃立法之始必得賢能之人¶
　實心辦理訓導有方始有益于人心風俗兹所差往之¶
　員著該管大臣扵所属内揀選保舉差往之後仍著保¶
<pb:KR2m0053_WYG_077-10b>¶
　舉之大臣留心訪察倘差往之員或不能稱職或在地¶
　方生事而保舉之大臣據實㕘奏者免其誤保之處分¶
　若不㕘奏經朕訪聞𤼵覺者将保舉之大臣一併嚴加¶
　議處¶
　　　十一年直𨽻總督李衛䟽報直属文安大城香河¶
　　　通州三河武清寳坻寧河薊州玉田豐潤任邱青¶
　　　縣静海滄州南皮等十六州縣秋禾被水所有入¶
　　　官地畝據布政使王謨查明應蠲租銀請照民地¶
<pb:KR2m0053_WYG_077-11a>¶
　　　錢糧一例蠲免奉¶
㫖該部議奏¶
　　　尋户部議覆以佃種官地者向無減免租銀之例¶
　　　况民業官地原有分别而納糧交租亦有不同是¶
　　　入官地租未便與民糧一例蠲免臣等酌議請将¶
　　　入官地畝租銀比照民地蠲免錢糧分數逓減以¶
　　　應納之租銀作為十分如被災十分者准免租銀¶
　　　五分被災九分者准免租銀四分被災八分者准¶
<pb:KR2m0053_WYG_077-11b>¶
　　　免租銀二分被災七分者准免租銀一分其六分¶
　　　以下者不作被災分數應令直督将被災官地應¶
　　　蠲租銀另行確查造具妥冊題報奉¶
㫖依議¶
　　　十二年題准八旗地畆坐落直属州縣為數浩繁¶
　　　片段錯落非逐細勘丈無由知其確數而該佐領¶
　　　下領催人等貪圗私取租銀勾連地户将餘出地¶
　　　及絶户地隠匿不報亦有佃戸因無業户取租乗¶
<pb:KR2m0053_WYG_077-12a>¶
　　機隠漏認為已業者更有隠匿年久竟認為懇荒¶
　　首報納糧者此非經管人員不能悉其界址底裏¶
　　令八旗都統各委㕘領一人扵農隙時㑹同州縣¶
　　清丈所有餘地及絶户地案照肥瘠酌定租數交¶
　　地方官徴租彚解户部倘有恃強阻撓勘丈者理¶
　　事同知㑹同地方官審理嗣後凡有報出絶户之¶
　　地一面報部一面委官勘明交地方官徴租¶
　　十三年奏准園頭牲丁壮丁人等所有賞給當差¶
<pb:KR2m0053_WYG_077-12b>¶
　　養家房地本不應違例典賣苐彼此授受相沿已¶
　　久倘不勘明撤回在園頭人等固當差乏資若概¶
　　行撤回又恐鄉愚失業今令逐細詳勘如係紅冊¶
　　内所開載之地即属官物此不論紅契白契或典¶
　　或賣均係應行撤回如非紅冊内所開載之地則¶
　　夲為私業不應強撤其典賣在冊房地如用紅契¶
　　即係經官授受之項應追給全價免其治罪如用¶
　　白契則為私相授受應治其罪此項交易其在康¶
<pb:KR2m0053_WYG_077-13a>¶
　　熙三十九年清撤以前者應給半價亦免治罪其¶
　　在康熙三十九年清撤以後者與受同罪并不應¶
　　給價矣以上典賣房地有冊内冊外應撤不應撤¶
　　之分有典契賣契紅契白契之别撤時又有應追¶
　　價不應追價應治罪不應治罪之殊應遣京堂官¶
　　内務府總管率賢能司員直督再委道員㑹同前¶
　　往澈底清釐其應行追價給還民人者分别追償¶
　　仍将地畆數目四至村荘造具印冊四本一存夲¶
<pb:KR2m0053_WYG_077-13b>¶
　　州縣其三本呈夲部内府並該督以備稽考¶
　¶
　¶
　¶
　¶
　¶
　¶
欽定八旗通志卷六十三¶
