# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:06.553066
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百六十三 
<pb:KR2m0053_WYG_177-1a>¶
欽定四庫全書¶
欽定八旗通志卷一百六十三¶
　人物志四十三¶
　　大臣傳二十九(滿洲正白旗八/徳福  伊勒圖)　(三格特觀保滿/額森    阿)¶
　　(㤗/)　(珠爾格徳/)　(台斐英阿/)¶
　　　三格¶
　　三格滿洲正白旗人姓棟鄂父納親官至副都統¶
　　乾隆二年三格由生員授藍翎侍衛洊授二等侍¶
<pb:KR2m0053_WYG_177-1b>¶
　　衛十八年遷鑲白旗䝉古副都統十九年四月調¶
　　三姓副都統五月調黒龍江副都統尋¶
命領索倫巴爾呼兵三千赴西路軍營二十年四月分¶
　　領第三隊索倫兵由西路進𠞰六月同都統䇿楞¶
　　駐巴里坤辦事八月逆賊阿睦爾撒納叛其黨阿¶
　　巴噶斯哈丹掠台站¶
諭同䇿楞防𠞰九月仍留駐巴里坤時䇿楞為㕘賛大¶
　　臣奏俟兵械齊進𠞰¶
<pb:KR2m0053_WYG_177-2a>¶
上以䇿楞怯懦逮問三格係領隊大臣一意推諉亦革¶
　　職留軍營効力二十一年二月管理特納格爾台¶
　　站¶
諭曰三格自革職後効力軍營尚屬黽勉著加恩給副¶
　都統銜以示鼓勵九月補正白旗蒙古副都統十一¶
　　月以兵二百接阿卜達禮托賴及阿察郭勒台站¶
　　擒戮呼爾璊賊衆五十餘十二月𠞰呼爾璊台吉¶
　　賽音伯勒克等㳺牧於喀拉烏蘓盡収其駝馬¶
<pb:KR2m0053_WYG_177-2b>¶
諭部議叙給三等輕車都尉世職尋隨大軍赴木壘烏¶
　　蘭烏蘓科舍圖搜緝叛賊巴爾雅及札哈沁㳺牧¶
　　得¶
㫖嘉奨¶
賜玉韘荷包鼻煙壺二十二年三月同侍衛圗倫楚竒¶
　　徹布等由朱爾都斯進𠞰先是定邉将軍成衮扎¶
　　布檄三格追叛賊那扎噶爾布未成擒九月我兵¶
　　至博羅和羅遇叛黨額林沁達瓦等百餘戸三格¶
<pb:KR2m0053_WYG_177-3a>¶
　　突撃之適布魯古特台吉琿齊呼爾璊台吉達瓦¶
　　斬扎那噶爾布赴總管端濟布營詐降並請招額¶
　　林沁達瓦三格信之遽撤兵還未㡬琿齊等遁¶
敕将軍兆恵勘奏兆恵奏三格受欺状¶
命革副都統及世職以兵丁効力二十三年隨將軍兆¶
　　恵𠞰逆賊霍集占扵葉爾羗至黒水被圍偵賊輜¶
　　重積城南謀由城東渡轉戰往取賊旅拒三格與¶
　　原任前鋒統領鄂實侍衛特通額總兵髙天喜力¶
<pb:KR2m0053_WYG_177-3b>¶
　　戰俱歿扵陣事¶
聞¶
諭曰三格奮勇殺賊盡瘁捐軀深為憫惻著照伊原任¶
　副都統從優議䘏尋¶
賜祭𦵏入祀昭忠祠諡剛勇給騎都尉兼一雲騎尉世¶
　　職以其子薩炳阿襲二十五年¶
命圖形¶
　紫光閣¶
<pb:KR2m0053_WYG_177-4a>¶
御製賛曰琿齊潜遁踈防降謫從軍贖罪每戰必力黑¶
　水殞命豁罪論功圗像紫光表忠無窮¶
　　　觀保¶
　　觀保内務府正白旗滿洲人姓索綽絡乾隆二年¶
　　進士改庶吉士四年散館授編修六年五月充雲¶
　　南鄉試正考官十二月在¶
　南書房行走八年二月充¶
　日講起居注官四月遷侍講九年十二月提督安徽¶
<pb:KR2m0053_WYG_177-4b>¶
　　學政十二年¶
詔留任十三年五月轉侍讀六月遷國子監祭酒閏七¶
　　月擢内閣學士八月署刑部侍郎十四年正月兼¶
　　國子監祭酒充¶
　經筵講官十二月授兵部侍郎仍署刑部侍郎十七¶
　　年充武㑹試正考官二十年在¶
　尚書房行走二十二年六月教習庶吉士十二月兼¶
　　管正白旗滿洲副都統二十五年充浙江鄉試正¶
<pb:KR2m0053_WYG_177-5a>¶
　　考官七月教習庶吉士二十六年三月充㑹試副¶
　　考官六月國子監将報滿教習沈若木引¶
見摺内既引吏部原議或以教職或以知縣用恭候¶
欽定又聲叙該員係進士曽經歸班以知縣選用¶
上以祭酒陸宗楷有心取巧觀保等扶同具奏下部嚴¶
　　議尋部議陸宗楷觀保俱請革職得¶
㫖從寛留任二十七年五月調吏部侍郎兼翰林院掌¶
　　院學士閏五月教習庶吉士八月充順天鄉試副¶
<pb:KR2m0053_WYG_177-5b>¶
　　考官二十八年以吏部侍郎管理兵部侍郎二十¶
　　九年二月調兵部侍郎奏言講官恭纂¶
　記注例扵内閣查¶
上諭絲綸外紀各檔敬謹編輯其添叙事由以所貯六¶
　　部通政司副本為據兼查六科存注紅本各部院¶
　　陞補官員及自行陳奏事件由各衙門造冊送館¶
　　必冊檔詳眀紀載方為詳核乃奉行日乆所送冊¶
　　檔漸圖省便多有脱遺咨查需時請¶
<pb:KR2m0053_WYG_177-6a>¶
敕各部院衙門扵每年正月将上年事件詳細造冊派¶
　　員查閲送館得¶
㫖允行三十年七月授左都御史三十一年正月北城¶
　　御史素爾訥奏北城文移檔案皆另貯城外控呈¶
　　俱在漢御史家投逓非慎重公事之道¶
上命觀保等查奏尋覆奏北城案卷自乾隆二十六年¶
　　後俱貯書吏家餘四城查問廵視各員均蔵公署¶
　　應令北城将案卷查存公署廵城御史交部察議¶
<pb:KR2m0053_WYG_177-6b>¶
　　書吏責革至尋常事件各城原在署接收設遇𦂳¶
　　急事件彼此觀望必致遲悮請無論滿漢準其接¶
　　収即日㑹同商辦¶
上責其所查糊塗¶
命軍機大臣詢問辦理另奏大學士公傅恒等查奏五¶
　　城文移檔案俱不存貯公署該堂官查問時朦混¶
　　回覆請将廵視中東西南四城御史交部嚴處五¶
　　城滿漢御史應毎日進署控呈公同辦理遇昏夜¶
<pb:KR2m0053_WYG_177-7a>¶
　　𦂳急事件始準私宅接收次日㑹辦得¶
㫖俞允三十二年教習庶吉士三十三年四月兼署禮¶
　　部尚書十月吏部司員姚左垣馬道周議處山西¶
　　學政吕光亨失察逆犯張廷端但呈照馮鈐從寛¶
　　革職留任例扵吴華孫李宗文實降之案並未查¶
　　送¶
上以其避重就輕下都察院議處觀保将姚左垣等議¶
　　照推諉遺漏例降抵罰俸¶
<pb:KR2m0053_WYG_177-7b>¶
上責其徇庇下部嚴處部議革任得¶
㫖寛免十二月調補禮部尚書兼鑲白旗䝉古都統三¶
　　十四年二月侍郎邁拉遜查奏¶
　咸安宫官學教習曠功¶
上責觀保管理官學日乆並不實力整頓下部嚴察議¶
　　奏部議革任¶
詔免之十月國子監遺失書籍交部嚴議部議革任¶
諭曰公過處分邇年率從寛予以留任使衆人見因公¶
<pb:KR2m0053_WYG_177-8a>¶
　議處仍得安享高官益増其不肯實心任事之念觀¶
　保自用為部院大臣兼管旗務二十餘年於各任内¶
　應辦之事從未見其認真經理虚有其表毫無實際¶
　非國家得用之人何必令其徒曠職守著革任仍在¶
　尚書房行走十二月署左都御史充¶
　經筵講官三十五年五月¶
諭曰八阿哥並未具奏入城觀保以阿哥師傅不行勸¶
　阻甚屬非是著革職八月授左都御史仍帶革職留¶
<pb:KR2m0053_WYG_177-8b>¶
　　任充順天鄉試副考官三十六年三月充㑹試副¶
　　考官五月充¶
　國史館副總裁三十七年二月¶
上御經筵觀保進退失次不能終講¶
命革去頂帶從寛留任三十九年七月兵部侍郎高樸¶
　　奏内監高雲從洩道府記載觀保與侍郎蒋賜棨¶
　　吴壇在九卿班私論道府記載優劣¶
諭曰觀保屢次獲罪本一庸材更何心靦顔論事而蔣¶
<pb:KR2m0053_WYG_177-9a>¶
　　賜棨吴壇皆新進平等材具祗宜恪勤供職何可于¶
　　九卿班上議論道府朕扵用人黜陟權不下移豈在¶
　　下所能窺測伊等議論優劣其意何居且其所議論¶
　　者何事何人觀保蒋賜棨吴壇身為九卿豈宜如此¶
　　多事俱著革職交刑部查審並著伊等各将議論情¶
　　節眀白録供由刑部堂官具奏越日又¶
　諭曰硃批記載乃¶
皇考世宗憲皇帝留意人材以備隨時録用實屬法良意¶
<pb:KR2m0053_WYG_177-9b>¶
　　美所當永逺遵守至于所用道府亦不過照例補放¶
　　或後經督撫㕘劾朕亦從無庇䕶若其中果有才本¶
　　平常或夤縁倖得九卿等確有實據不妨據寔㕘奏¶
　　朕必為嘉奨又何所容其私相議論乃觀保等既不¶
　　能指實直陳徒于班聫上妄行竊議意欲何為況觀¶
　　保本屬庸材屢經䕶譴蔣賜棨吴壇甫經擢用宜恪¶
　　勤奉職又何假評論人材乎嗣經大學士舒赫徳等¶
　　　覆鞫請加刑訊¶
<pb:KR2m0053_WYG_177-10a>¶
諭曰觀保等眀知交結内監探聴記載情罪重大冀圖¶
　躱避重譴不肯供認設伊等果無其事髙樸何能凴¶
　空揑造至所稱九卿同在一處不敢妄行私議九卿¶
　盡在豈肯盡為隠瞞之語更屬荒唐此等口舌案件¶
　原無凴據九卿等誰不欲置身局外此時即問之九¶
　卿又孰肯為之質證况九卿除觀保等外豈無探聴¶
　記載未經髙樸指奏之人朕亦不屑因此一一窮治¶
　遽興大獄也至刑部請㫖刑訊殊屬無謂伊等皆一¶
<pb:KR2m0053_WYG_177-10b>¶
　二品大員即加刑訊亦不過用刑套問虛應故事伊¶
　等若復堅供如前刑部又如何辦理豈因觀保等不¶
　肯承認轉将髙樸訊究坐以誣奏之罪尚復成何事¶
　體且此後誰復肯以衆人情偽據實直陳耶觀保等¶
　探聴記載竊議道府優劣一節伊等雖狡詞隠飾揆¶
　之于理其肺肝自不能掩朕今亦不復窮究試令觀¶
　保等捫心自問又豈能盡昧天良乎髙雲從現已照¶
　御前大臣及行在刑部所擬即行正法所有觀保等¶
<pb:KR2m0053_WYG_177-11a>¶
　一案著交刑部按律定擬具奏尋問擬斬候九月¶
諭曰觀保蒋賜棨吴壇身為大臣不知安分奉職輙敢¶
　私議道府優劣蒋賜棨吴壇甚有向太監髙雲從探¶
　聴記載之事其罪均無可逭幸當朕勵精圖治朝政¶
　肅清之時伊等尚不敢任意妄為否則不知何所底¶
　止是以不得不為審訊以飭綱紀但念其尚無交通¶
　結納行賄營私大弊觀保蔣賜棨吴壇俱著加恩釋¶
　放觀保著以無頂帶人仍在阿哥書房行走効力贖¶
<pb:KR2m0053_WYG_177-11b>¶
　罪四十一年卒¶
諭曰觀保在尚書房行走有年尚屬小心勤謹今聞其¶
　患病溘逝著加恩給還左都御史原銜¶
　　　徳福¶
　　徳福滿洲正白旗人姓伊爾根覺羅初任刑部筆¶
　　帖式乾隆二年授堂主事八年遷員外郎十二年¶
　　遷郎中十三年授浙江金衢嚴道十五年調杭嘉¶
　　湖道十六年遷浙江按察使疏言浙省沿海知縣¶
<pb:KR2m0053_WYG_177-12a>¶
　　員缺以縣丞陞補者向例三年報滿即得與乆任¶
　　知縣一體題陞未免過優嗣後應先令試俸二年¶
　　果稱職寔有政績方准寔授再三年俸滿方准題¶
　　陞下部議行十七年遷湖北布政使十八年調廣¶
　　西布政使二十一年調福建布政使二十七年四¶
　　月疏言各省軍流人犯照道里表安置福寧府屬¶
　　者至二百餘名恐聚處滋事請各省應發福寜府¶
　　屬軍流人犯觧赴巡撫衙門勻撥安置不必徑觧¶
<pb:KR2m0053_WYG_177-12b>¶
　　福寧府從之七月¶
命往阿克蘓辦事三十年閏二月烏什回人以副都統¶
　　素誠苦累激變㕘賛大臣納世通調官兵及布魯特¶
　　人往𠞰徳福以阿克蘓庫貯軍器火藥無㡬恐各¶
　　城官兵至不敷配給行文喀什噶爾葉爾羌速由¶
　　台站運送並催令伯克色提巴勒底赴阿克蘓辦¶
　　事疏至¶
諭曰軍噐火藥自屬𦂳要但各城大臣既領兵㑹𠞰自¶
<pb:KR2m0053_WYG_177-13a>¶
　必携帶豈有専俟阿克蘓預備之理况此時各台站¶
　俱有回人保無心懐叵測妄行攘奪徳福何見不及¶
　此再所奏阿克蘓辦事不可無大伯克因行文楊應¶
　琚等催色提巴勒底于入覲歸途之便馳驛速赴該¶
　處尚屬可行色提巴勒底抵阿克蘓日即留彼辦事¶
　　尋伊犁將軍眀瑞抵烏什查奏納世通弁塔哈妄¶
　　自尊大任用辦事之七十四等並多派回人服役¶
　　即大伯克亦令向伊長跪當小伯克頼黑木圖拉¶
<pb:KR2m0053_WYG_177-13b>¶
　　倡亂城内回衆尚未盡變弁塔哈遽用鎗礮攻城¶
　　以致回人出拒倉卒敗北及領隊大臣觀音保赴¶
　　援而納世通等復派回人二百供官兵薪水役且¶
　　賦税更較伊犁各城為重烏什之亂寔因擾累所¶
　　致疏入弁嗒哈納世通于軍前正法¶
諭徳福與弁塔哈同在阿克蘓辦事俱無端緒令眀瑞¶
　定擬具奏尋議革職¶
諭曰徳福同弁塔哈在阿克蘓辦事弁塔哈妄自尊大¶
<pb:KR2m0053_WYG_177-14a>¶
　徳福未能規正每相附和又將無闗𦂳要事件由六¶
　百里馳奏弁塔哈既以失機正法徳福亦應治罪因¶
　諭眀瑞等定擬具奏但其獲罪情由尚不至如弁塔¶
　哈之甚徳福著革職發往伊犁効力贖罪三十三年¶
　　七月授刑部員外郎旋授湖北按察使三十五年¶
　　三月署湖南巡撫十月署四川總督三十六年正¶
　　月暫署雲南總督疏請将永順鎮屬龍陵營騰越恊¶
　　南甸汛缺額兵就近于永順鎮標及騰越恊營舊¶
<pb:KR2m0053_WYG_177-14b>¶
　　存兵内選補足額其原營額缺原營如數募補又¶
　　奏永昌府龍陵㕔東西界騰越保山南界宛頂大¶
　　渡昆連潞江遮放芒市三土司袤延九百餘里同¶
　　知一員未免顧此失彼請将鶴慶州觀音山巡檢¶
　　移駐龍陵専司監獄捕務以資佐理均下部議行¶
　　又疏劾提督常青偷安違例乗轎營兵缺額乆不¶
　　募補¶
上以彰寳在雲貴總督任曽面奏常青有褒無貶¶
<pb:KR2m0053_WYG_177-15a>¶
勅令眀白回奏彰寳覆奏常青辦理邊務認真尚無驕¶
　　縱劣蹟疏入報¶
聞又奏土司田賦輕民人貪利典買夷人生計日絀經¶
　　大學士傅恒曽于善後事宜案内奏准凡民人典¶
　　擺夷田畆限年退歸彼時只查辦闗外干崖盞達¶
　　南甸隴川猛夘遮放芒市七處潞江土司居騰越¶
　　腹地差役尤繁田多被民誘典應飭永昌府諭令¶
　　首報酌原價多寡限十年八年為率收租已敷原¶
<pb:KR2m0053_WYG_177-15b>¶
　　本即将原産退還夷人以後永禁典押夷地違者¶
　　治罪¶
上從之五月授四川總督¶
諭曰滇省軍營應辦諸務徳福若有所見不妨具摺陳¶
　奏徳福因宻陳闗外﨑嶇瘴癘我師難以襲撃𬗟甸¶
　　状¶
諭曰徳福至四川所陳緬賊各情形一摺識見乖謬𬗟¶
　地水土惡劣我兵難于罙入自不宜復議大舉墮其¶
<pb:KR2m0053_WYG_177-16a>¶
　術中而賊匪反覆頑梗亦豈可竟置之不聞因議于¶
　秋冬之間派兵襲撃出其不意並非欲直搗阿瓦亦¶
　非欲竟取猛宻不過躪彼疆境乗勢誅掠焚燒令賊¶
　匪知我並未歇手庶㡬稍知畏懼送還内地之人以¶
　完此局就事而論寔有不可不如此辦理者何至過¶
　于顧慮襲撃亦不可行耶前諭徳福到川即接受總¶
　督印辦理小金川軍務若執此懦怯庸謬之見恐其¶
　扵進𠞰事宜轉致貽悮徳福著即来京候㫖又¶
<pb:KR2m0053_WYG_177-16b>¶
諭曰徳福前在阿克蘓辦事曽獲罪譴經朕棄瑕録用¶
　數年之内由臬司簡任巡撫因其尚知寔力奮勉復¶
　加恩擢用總督乃甫至四川即意存自滿全不似向¶
　年之寔心任事且敢逞其乖謬之見借滇省事宜欲¶
　以諷諭罷小金川之事夫小金川畨酋僧格桑去年¶
　秋間與沃日土司搆衅侵擾經阿爾㤗前往曉諭僧¶
　格桑即遵守約束歛跡歸巢彼時以畨蠻互相仇殺¶
　乃其常事且既已遵諭退回原可無庸再辦曽未半¶
<pb:KR2m0053_WYG_177-17a>¶
　年而僧格桑復敢乗間圍攻沃日且及眀正土司此¶
　豈可復以口舌化𨗳若不用兵擒𠞰使畨衆知儆何¶
　以申威令而靖邊隅乃阿爾㤗辦理此事毫無㝎見¶
　惟圖遷就完局因令徳福即赴川督之任恊同妥辦¶
　冀其經畫得宜尅期集事孰意徳福尚未接印即生¶
　畏事之心希欲阻撓軍務妄奏取巧深負朕委任之¶
　恩著革去總督賞給三等侍衛以己力前往伊犁聴¶
　候委差四十年十月¶
<pb:KR2m0053_WYG_177-17b>¶
命回京署刑部侍郎四十二年二月署倉場侍郎七月¶
　　實授十月擢刑部尚書四十三年七月兼署禮部¶
　　尚書八月兼署鑲藍旗滿洲都統四十四年正月¶
　　兼署左都御史五月¶
命協同尚書福隆安留京辦事四十六年二月暫署兵¶
　　部尚書五月疏言旗人置産向在兩翼監督税契¶
　　民人置産則在大宛二縣近旗下家奴置産防家¶
　　主知覺潜赴大宛税契旗員亦多隠旗籍赴縣納¶
<pb:KR2m0053_WYG_177-18a>¶
　　税請嗣後旗人無論官員閑散家奴凡置房産概¶
　　令呈眀本管佐領赴左右翼監督衙門税契如私赴¶
　　兩縣者以違制論官員交部議處閑散家奴鞭責¶
　　仍令補税換照廷議從之七月疏請将都司以下¶
　　官記名者俟扣滿二年方准陞用再扣二年令督¶
　　撫出具考語送部引¶
見得¶
㫖此等人員自奉㫖記名後兵部向例扣足二年即予¶
<pb:KR2m0053_WYG_177-18b>¶
　陞用再扣二年後遇有應陞缺出又復遞用似此按¶
　年遞陞殊覺過驟嗣後㕘將副将等官記名者仍照¶
　舊例交軍機處辦理外其逰擊以下人員交兵部記¶
　名者統限扣足三年准予陞用一次所有該員記名¶
　之處即行註銷著為令九月卒¶
諭曰刑部尚書徳福老成歴練宣力有年兹聞溘逝深¶
　為軫惜應得䘏典著該部察例具奏尋¶
賜祭塟如例諡勤肅子榮柱官至奉天府府尹以不親¶
<pb:KR2m0053_WYG_177-19a>¶
　　往查灾革任¶
　　　伊勒圗¶
　　伊勒圗滿洲正白旗人姓納喇乾隆九年襲世管¶
　　佐領授三等侍衛累遷侍衛班領二十四年授鑲¶
　　紅旗䝉古副都統赴烏嚕木齊辦事二十五年調¶
　　駐阿克蘓二十九年回京襲其祖噶都渾所遺雲¶
　　騎尉世職三十年赴阿克蘓辦事三十二年五月¶
　　授伊犁㕘贊大臣八月調駐哈什哈爾三十三年¶
<pb:KR2m0053_WYG_177-19b>¶
　　三月授正白旗䕶軍統領署伊犁将軍事六月授¶
　　理藩院尚書七月授伊犁将軍九月授領侍衛内¶
　　大臣十月丁母憂回京三十四年三月授副将軍¶
　　赴雲南軍營¶
恩賞銀千兩治装十月隨經畧大學士傅恒分路進軍¶
　　賊衆潜至戛鳩江灘築寨伊勒圗偕㕘贊大臣阿¶
　　里衮攻其西岸奪寨三殺賊五千餘獲噐械無算¶
　　得¶
<pb:KR2m0053_WYG_177-20a>¶
諭初次即獲勝覧奏欣慰十二月撤兵還京三十五年¶
　　正月授兵部尚書二月授伊犁将軍六月疏言土¶
　　爾扈特汗渥巴錫台吉䇿伯克多爾濟並舍楞等¶
　　率部衆三萬餘戸来歸先期遣使至伊犁具書通¶
　　欵自言為阿玉竒汗正系向居俄羅斯地願為臣¶
　　僕乆不獲間今自彼逸出行萬餘里六閲月始抵¶
　　卡倫乞准入¶
覲以伸積誠渥巴錫等尋先後至伊犁¶
<pb:KR2m0053_WYG_177-20b>¶
上以土爾扈特向化歸順¶
命伊勒圖加意撫綏俾得所詳見¶
御製土爾扈特歸順及撫恤二記七月以前雲南撤兵¶
　　時並未請罪現又奏凉州莊浪兵應賠馬價銀令¶
　　挑補原缺之熱河兵丁代扣兩經部議革職得¶
㫖留任十二月疏言伊犁現由哈薩克布嚕特来投誠¶
　　之厄魯特甚多請増佐領從之三十六年正月疏¶
　　言内地重犯及蒙古厄魯特回犯應照人數派兵¶
<pb:KR2m0053_WYG_177-21a>¶
　　觧送如哈薩克布嚕特等犯除特派官押送外仍¶
　　派兵遞解至交界處取接收官結方回有疎脱即¶
　　将該官兵治罪原派押觧官㕘處議如所請七月¶
命往烏什辦事授㕘贊大臣十月調赴塔爾巴哈台十¶
　　一月疏言塔宻爾向設部院章京一把總一緑旗¶
　　兵二十喀拉喀兵十管理貿易漢人官兵所需糧¶
　　米即由其看守之倉庫内支領領完後湏從烏里¶
　　雅蘓台運取今塔宻爾貿易漢人無多年乆並未¶
<pb:KR2m0053_WYG_177-21b>¶
　　生事若特留官兵防守不惟糜餉又生交接之繁¶
　　請裁汰各令本處當差其倉庫所餘銀米運送烏¶
　　里雅蘓台備用軍機大臣議行旋因舒赫徳劾領¶
　　隊大臣鄂津私用隨甲種地引屯田水灌私田褫¶
　　鄂津職伊勒圗乆任将軍並不紏叅又鄂津擅動¶
　　官駝賣私塩伊勒圖曽給路引部議革任得¶
㫖寛免三十八年疏劾藍翎侍衛弼三等違禁與哈薩¶
　　克市馬請革職効力贖罪¶
<pb:KR2m0053_WYG_177-22a>¶
上是之復授伊犁將軍¶
上以伊勒圗在塔爾巴哈台辦理妥協¶
諭接任㕘贊大臣慶桂仿其規制辦理三十九年疏請¶
　　代辦渥巴錫築倉積貯事¶
諭曰朕覽伊勒圖屢次所来奏摺數語即眀之事必牽¶
　引别項填入觀之煩𤨏即以此次所奏令渥巴錫等築¶
　倉一案論之渥巴錫屯田原為飬贍如一年收割稍¶
　豐必湏積貯不過令將餘糧收貯以備不繼則伊等¶
<pb:KR2m0053_WYG_177-22b>¶
　自知愛惜不至抛棄矣前以伊等初来歸附諸事未¶
　妥不得不代伊辦理今已熟諳如此事俱代辦從此¶
　無完畢日矣此即伊勒圖煩𤨏無濟于事處将軍管¶
　轄寛廣兵弁衆多辦事應度其要領簡斷為之不必¶
　過為搜求四十年六月疏言部咨禁止鳥鎗土爾扈¶
　　特等係新歸附人牧馬防野獸湏用鳥鎗若概禁¶
　　止不惟生計無益反致生疑不便一體收禁¶
上是之十二月疏言伊犁屯田兵三千現改駐携眷兵¶
<pb:KR2m0053_WYG_177-23a>¶
　　而綏定城内僅容駐一營且兵房年乆多壊現咨¶
　　調安西沙州巴里坤等處兵赴伊犁興修其餘各¶
　　屯散處水足地厚之區應就近増建城堡查塔爾¶
　　竒溝口外烏可爾博爾蘓克東察罕烏蘓霍爾果¶
　　斯巴彦岱等處距屯所不逺請即于此數處建築¶
　　議從所請四十四年疏言伊犁鑄錢所需銅前奏¶
　　嵗由南路各回城辦運兼配黑鉛㸃錫鑄以放餉¶
　　嗣烏什將庫存停運葉爾羌銅及喀什噶爾舊存¶
<pb:KR2m0053_WYG_177-23b>¶
　　銅運至寳伊局配鑄今銅已用完祗存辦運之銅¶
　　将来鑄錢日少查伊犁所屬哈爾海圖地方産銅¶
　　臣就近赴山試採二三年間已獲九千餘觔應酌¶
　　量加鑄庶錢可流通而餉銀亦可減調報¶
聞四十六年閏五月疏言烏什現無庫存普爾之銅本¶
　　年八月即需新鑄者接濟臣通盤籌酌烏什年獲¶
　　銅觔悉鑄普爾猶不敷用每年烏什庫車哈喇沙¶
　　爾三城在内地調銀三萬兩若停鑄將銅運送伊¶
<pb:KR2m0053_WYG_177-24a>¶
　　犁必致缺乏且烏什所鑄普爾以一當十每百值¶
　　銀一兩今解伊犁改鑄需錢八百作銀一兩糜費¶
　　轉多又言伊犁崆郭羅鄂博一帶産煤商人願充¶
　　窰戸者請聴其便酌收税課均¶
報可六月¶
諭来京四十八年加太子太保¶
賞戴䨇眼花翎四十九年四月疏言都統海祿奏請烏¶
　　嚕木齊遣犯俱派入鐵厰捐貲効力五年為民再¶
<pb:KR2m0053_WYG_177-24b>¶
　　限十年回籍查伊犁遣犯數千若俱令入厰是為¶
　　奴人犯到即當差殊無區别各厰口糧亦不敷給¶
　　恐日乆人衆滋事扵極邉要地未宜再遣犯每年¶
　　終查辦一次實能悔過守分始許該管官保送准¶
　　其為民今概以五年為民該犯等恃有定限無以¶
　　分别示儆應仍遵向例辦理議如所請五十年七¶
　　月卒諡㐮武¶
命入祀賢良奉¶
<pb:KR2m0053_WYG_177-25a>¶
㫖伊勒圖在外宣力多年扵辦理䝉古厄魯特等部落¶
　事務二十年来頗為鎮静而衆部落亦皆心服且乆¶
　任伊犁将軍辦事妥協著加恩由雲騎尉晋一等伯¶
　世爵即著伊子哲臣泰承襲仍賜銀一千兩經理䘮¶
　事令御前侍衛豐伸濟倫馳往致奠¶
御製詩悼之曰伊犁廿載宴邉陲不動聲色静鎮之充¶
　國屯田誠制勝子儀召飲感無欺長城萬里外萬里¶
　柱石念兹允在兹分我憂心西顧乆優恩施那減心¶
<pb:KR2m0053_WYG_177-25b>¶
　悲¶
　　　額森特¶
　　額森特滿洲正白旗人姓台禇勒初以前鋒馬甲¶
　　從征伊犁乾隆二十三年右部哈薩克與塔什罕¶
　　相攻恭贊大臣富徳使額森特諭令歸順哈薩克¶
　　成悦遣人入¶
覲額森特䕶送至京擢藍翎侍衛尋遷三等侍衛三十¶
　　二年遷二等侍衛三十四年從經畧大學士公傅¶
<pb:KR2m0053_WYG_177-26a>¶
　　恒征𬗟甸十月攻老官屯舟師泊江岸陸兵先發¶
　　賊突出犯傅恒令額森特等率索倫兵邀擊賊披¶
　　靡既而分兩翼犄角進賊悉出拒額森特以左翼¶
　　兵横馳之賊潰竄三十六年從副將軍温福征小¶
　　金川攻巴朗拉額森特奪東靣山峯毁其碉¶
賜號丹巴巴圖魯大兵取達木巴宗額森特由别道出¶
　　山北連破碉卡至資哩與大兵合三十七年正月¶
　　偕侍衛彰靄等攻資哩北山破五十餘卡得碉七¶
<pb:KR2m0053_WYG_177-26b>¶
　　三月資哩賊乘夜築卡額森特率兵百邀擊扵卡¶
　　外阿喀木雅賊數百踵至三郤三進額森特中鎗¶
　　力擊敗之扵是南北兩山官兵乘勢合𠞰賊夜遁¶
　　克資哩居數日攻北山之普爾瑪寨自普爾瑪至¶
　　美美卡中間大碉四賊倚為聲援額森特設計盡¶
　　取之四月丙寅朔偕總兵馬彪伏兵東崖奪賊水¶
　　碉翌日并奪普爾瑪寨庚辰攻東瑪賊由别斯滿¶
　　山梁来援額森特設伏截擊暮收兵賊躡我後還¶
<pb:KR2m0053_WYG_177-27a>¶
　　戰斬二十餘級旋奪東北三卡毁峯下諸碉戊子¶
　　逼東瑪夜半賊二隊来犯額森特伏兵卡旁羣起¶
　　合擊殱之擢頭等侍衛甲午賊分兩道一由别斯¶
　　滿一由色爾渠將夹犯大營額森特與總隊徳赫¶
　　布分伏南北隘逆擊之賊大敗旋出賊不意薄其¶
　　碉突入額森特被鎗呼戰益力遂克東瑪¶
諭曰額森特在軍營奮勉出力攻取東瑪寨又因奮勇¶
　得傷著給副都統職銜七月攻美美卡同彰靄䇿應¶
<pb:KR2m0053_WYG_177-27b>¶
　　中路取旁碉夜半繞山徑黎眀㑹攻中碉與彰靄¶
　　分道射賊南北兩山賊皆遁遂取美美卡九月繞¶
　　路頂宗山而右渡河撲兠烏山寨十月㧞路頂宗¶
　　碉授鑲黄旗䝉古副都統十一月自穆拉斯廓繞¶
　　至博爾根奪山巔大寨復由北山下夜渡南至納¶
　　拉覺山仰攻克碉十二卡十五進擊格實廸又襲¶
　　破公雅山踰木爾古魯山麓取溝内寨卡並據嘉¶
　　巴山十二月授領隊大臣是月小金川平三十八¶
<pb:KR2m0053_WYG_177-28a>¶
　　年正月將軍温福抵功噶爾拉山令額森特與副¶
　　都統普爾普等率兵二千先發功噶爾拉者兩金¶
　　川接壌要隘也峯衺銳積雪塞蹊徑賊多設碉阨¶
　　險拒守額森特督兵騰雪磴直上副都統烏什哈¶
　　達繼之漸克旁碉二月戰扵固木卜爾山斬賊四¶
　　十餘奪卡一隨與都統海蘭察合攻得碉卡五遂¶
　　隨温福移營木果木㑹攻昔嶺昔嶺多賊碉其阨¶
　　要大碉十額森特分攻第九碉第十碉迸擲火彈¶
<pb:KR2m0053_WYG_177-28b>¶
　　乗賊恟懼疾馳入或殪之碉外或仆之碉中賊立¶
　　盡顧見七八兩碉峻鉅復與海蘭察等合攻往来¶
　　氷雪中㑹日暮乃毁已獲之兩碉佯退以誘賊果¶
　　有賊四百来襲伏兵噪而前師還戰殱賊大半三¶
　　月破昔嶺第五碉閏五月移攻達札克角山梁四¶
　　月復攻昔嶺相持數十日六月戊戌木果木大營¶
　　䧟癸夘㕘贊大臣海蘭察聞副將軍阿桂在當噶¶
　　爾拉令額森特率兵千開後路賊據薩穆果穆橋¶
<pb:KR2m0053_WYG_177-29a>¶
　　不能進阿桂已全師徹駐翁古爾壟¶
上命阿桂為定西將軍進𠞰十月甲寅額森特與總兵¶
　　海禄等由資哩南北山分進賊據北山橋築卡固¶
　　守額森特衝擊奪其橋卡即與海禄夹攻阿喀木¶
　　雅之東溝總兵成徳亦至三路㑹𠞰賊夜竄追至¶
　　坡下殱之酣戰一日夜向晨進攻阿喀木雅山四¶
　　靣騰上奪其碉乗勝直取木蘭壩又蕩掃鄂克什¶
　　官寨賊奔潰十一月大兵抵路頂宗額森特越山¶
<pb:KR2m0053_WYG_177-29b>¶
　　南踞髙俯瞰官兵頂趾相接攀堞躍入砍賊數十¶
　　餘多墮崖死進攻眀郭宗賊竄逸獲窖内蔵糧遂¶
　　復美諾獲大礮四劈山礮八¶
上以攻復美諾諸處額森特督兵勇往授正紅旗䕶軍¶
　　統領¶
賜御用黑貂冠一三十九年正月偕海蘭察率首隊兵¶
　　至谷噶山下谷噶山外有山曰喇穆喇穆峯勢峻¶
　　陡海蘭察與侍衛公保寧從旁進額森特當其前¶
<pb:KR2m0053_WYG_177-30a>¶
　　夜乗雪影穿箐越險直前奮擊轉戰至黎眀已二¶
　　十餘里始見髙峯列大碉九繚石墻俄雪霧交作¶
　　官兵乘晦抵碉趾賊不敢出乃攻取其左右山梁¶
　　及附近之儧巴拉克山峯斬三十餘級又見喇穆¶
　　喇穆之東有色依谷山髙出羣峯即于是夜襲擊¶
　　復勝之遂與海蘭察兵合時海蘭察亦據最髙之¶
　　登古山與羅博瓦山相對險特甚二月乙未額森¶
　　特與海蘭察襲其後兵從石罅躍登林中賊礟如¶
<pb:KR2m0053_WYG_177-30b>¶
　　雨我兵氣益振及第三峯麓賊數百從髙而下海¶
　　蘭察鏖戰額森特等合力迎擊賊屢敗頃之復有¶
　　數百賊分三隊冒死衝突連殪數十人餘帶箭遁¶
　　賊猶抗守羅博瓦山庚子擲火彈焚之丙午攻克¶
　　第二峯碉¶
上奬其奮勉授散秩大臣三月進𠞰得斯東寨額森特¶
　　斫寨門縱火賊出追殺之賊又以雪夜刼副將常¶
　　禄保營額森特聞鎗聲急赴援内外夹擊賊敗走¶
<pb:KR2m0053_WYG_177-31a>¶
　　四月賊乘雨霧建二碉于羅博瓦山額森特與海¶
　　蘭察亦乘夜雨宻率兵八百薄碉趾毁墻入賊驚¶
　　竄追斬數人平其碉¶
上謂海蘭察額森特等於大雨中殱賊毁碉足壮我軍¶
　之氣破賊人之膽五月賊夜刦烏什哈達營額森特¶
　　追擊之賊負創遁六月攻羅博瓦峯下色淜普大¶
　　岡賊於岡上設大碉六左右相應援海蘭察克其¶
　　中三碉額森特克其左二烏什哈達克其右一附¶
<pb:KR2m0053_WYG_177-31b>¶
　　近山砦同時收取¶
上嘉之¶
製詩紀事有人人自為戰上下力各努盖自用兵來斬¶
　獲斯為巨之句七月海蘭察進攻該布達什諾令額¶
　　森特下溝攻色淜普左偏且繞賊後時大雨額森¶
　　特偵賊不備砍柵直進遂克二木城毁之¶
諭曰額森特見海蘭察立功居多思奮勉自勵故不避¶
　雨濘将二木城立時攻㧞均屬可嘉未㡬額森特遥¶
<pb:KR2m0053_WYG_177-32a>¶
　　見該布達什諾各砦煙起知海蘭察等兵至賊&KR0662;¶
　　往救色淜普之右備禦必疎即督兵下溝上色淜¶
　　普後山結營時額森特兵少適海蘭察率兵二千¶
　　来助額森特遂順下山梁奪獲筆朗納克及該筆¶
　　達烏等砦¶
諭曰額森特原係勁將自派往軍營奮勉出力調度得¶
　宜首先殺賊從前賞給丹巴巴圖魯名號今改墨爾¶
　根巴圗魯並賞銀二百兩現在大兵已圍遜克爾宗¶
<pb:KR2m0053_WYG_177-32b>¶
　其益加奮勉迅奏膚功時額森特駐遜克爾宗之右¶
　　海蘭察在其左中間岡脊尚有札木咱克等碉為¶
　　賊屏蔽我兵攻之焚其寨落風大作火熾燬平房¶
　　碉卡二百餘八月額森特伐木立柵與海蘭察督¶
　　攻¶
諭曰海蘭察額森特等所帯官兵直至賊碉之下或携木¶
　梯攀上或拆缺口衝進並将碉内之梯用力拔出斷¶
　賊人上下雖黠賊扵地窖深蔵未能攻得而官兵如¶
<pb:KR2m0053_WYG_177-33a>¶
　此奮勉實屬可嘉九月壬子攻遜克爾宗水碉斷賊¶
　　汲丁巳日出進攻官寨旋佯退日㡬中忽從叢木中¶
　　躍出驟逼寨墻賊鎗石爭發持至日昳他寨賊来¶
　　援我兵乃撤庚申復攻之額森特鼻受石傷又鎗¶
　　傷其足居數日望遜克爾宗右有寨四乃與烏什¶
　　哈達協擊克其一海蘭察亦取第二寨額森特遂¶
　　撲第三寨賊鎗折其弓弰傷及指仍取親隨之弓¶
　　連斃數賊¶
<pb:KR2m0053_WYG_177-33b>¶
上以額森特被傷尚能換弓射賊嘉奨之¶
賞貂㡌猞猁猻馬褂各一十月攻黙格爾山額森特由¶
　　中路直前與侍衛官達色繞道之兵上下夹擊砍¶
　　破碉門殺二十餘賊餘墮澗死遂留兵令海禄等¶
　　據守而自與官達色趨上山梁時海蘭察已從深¶
　　箐中穿徑先至其西有宻拉噶拉木碉共攻克之¶
　　乗勝並克凱立葉官寨賊自勒烏圍分三隊来援¶
　　我兵亦分三隊下壓賊大敗追數里斃賊百餘距¶
<pb:KR2m0053_WYG_177-34a>¶
　　勒烏圍賊巢僅二十里得¶
㫖嘉奨授㕘賛大臣仍交部議叙額森特乘勝取布拉¶
　　克森及格斯巴爾二山顧見日爾巴當噶有賊卡¶
　　保寧等已破其山陽五碉賊竄山頂額森特追撲¶
　　殺之格斯巴爾山下曰羅卜克鄂博其溝口尚餘¶
　　七碉並焚燬扵是凱立葉上下及附近寨落席捲¶
　　殆盡¶
上奨其奮勉超羣著在乾清門行走十一月與海蘭察¶
<pb:KR2m0053_WYG_177-34b>¶
　　各領一隊乗月黒額森特潜度溝突入格魯克古¶
　　丫口得碉卡二循山下抵桑噶斯瑪特其山分四¶
　　支前石城一後木柵三賊叠石墻掘地溝守甚力¶
　　乃與海蘭察分隊進殺二十餘賊拔石城各隊兵¶
　　亦奪三木柵遂由山足樹柵下抵河涯十二月攻¶
　　沿河寨柵射寨隙或拔寨木以擊之時沿河寨落¶
　　六處擦庸及羣尼為大四十年三月額森特燎羣¶
　　尼寨並奪擦庸寨及附近木柵石卡又與海蘭察¶
<pb:KR2m0053_WYG_177-35a>¶
　　攻克上巴木通下巴木通及安吉達佳布至噶爾¶
　　丹寺前所有賊寨百餘無敢復抗拒者¶
諭曰既得勒烏圍即湏攻進噶拉依苐恐逆酋負嵎死¶
　守得之未能迅速勢必分兵馬爾邦夾攻此路兵自¶
　應大員帶往或派㕘贊大臣則莫若派額森特阿桂¶
　當遵㫖妥酌而行六月額森特由巴木通至直古腦¶
　　山頂賊柵鱗次時領隊大臣福康安烏什哈達已¶
　　得碉卡五十餘侍衛特成額亦克各山峯俱與額¶
<pb:KR2m0053_WYG_177-35b>¶
　　森特合兵額森特遂偕福康安等焚冷角寺及側¶
　　近寨落壓至勒烏圍之上八月與海蘭察直趨勒¶
　　烏圍賊巢分兵圍其兩靣勒烏圍之南為轉經樓¶
　　又過甲爾日磉橋而南為科布曲賊負髙阻深互¶
　　為唇齒我兵攀援負戴攻擊益力竟克之時額森¶
　　特得傷不能乘馬¶
諭曰阿桂現𣲖額森特在轉經樓前科布曲山下駐劄¶
　以牽賊勢額森特雖未能上馬逺渉而防守是其所¶
<pb:KR2m0053_WYG_177-36a>¶
　長著令在勒烏圍一帶小心看守勿使隔岸之賊得¶
　乗隙過河滋擾或至稍有疎虞九月額森特分兵三¶
　　路一攻甘都瓦爾一攻徳里雅克角一攻鄂羅木¶
　　共得碉卡二十七寨落十六殺賊二百餘生擒三¶
　　十餘人後數日還攻科布曲克碉一時額森特所¶
　　駐與南路眀亮兵僅隔一河眀亮所攻之阿爾古¶
　　額森特先用礮摧之眀亮奏入¶
上曰額森特雖未親身攻𠞰而於隔河施礮轟碉使賊¶
<pb:KR2m0053_WYG_177-36b>¶
　膽落如此不分畛域方無愧為恭贊益當努力自勉¶
　共襄大功十一月海蘭察分兵三路合攻西里額森¶
　　特望見西里官兵轉戰而下即率保寧常禄保等¶
　　赴其山麓盡克其木城勒烏圍之前有山曰克爾¶
　　古什拉斯為進取噶拉依正道賊宻布城碉為嵎¶
　　負計額森特分兵六隊攻克之賊退守勒隈勒山¶
　　脊十二月額森特乘夜進攻賊死守前三碉乃繞¶
　　下山半攻其四五兩碉至曙賊見我兵盛自相驚¶
<pb:KR2m0053_WYG_177-37a>¶
　　擾盡破之又𠞰其後兩碉及石卡九後數日額森¶
　　特由勒隈勒直取格隆古先奪其前三寨然後圍¶
　　其大碉賊突圍欲出我兵環殱之時海蘭察等攻¶
　　科布曲海禄攻兠窩兵皆合遂將科布曲旁砦乘¶
　　勢掃定賊棄索隆古而遁大兵將及賊巢賊尚以¶
　　布哈爾則朗噶克為門户斫木塞道額森特率同¶
　　烏爾納那木扎彰靄等督兵進賊伏積木中發鎗¶
　　如雨我兵直進遂克布哈爾碉卡後數日由則朗¶
<pb:KR2m0053_WYG_177-37b>¶
　　噶克立柵上逼先令官兵潜行叢箐間近賊碉伏¶
　　賊見我兵樹柵悉衆来援伏兵從箐中出撃賊驚¶
　　潰我兵乘勢進取瑪爾古當噶循山東下至克角¶
　　干登又下至喀爾巴河沿合圍噶拉依賊巢四十¶
　　一年正月額森特攻克喀爾巴山後燬附近寨落¶
　　直至河沿截噶拉依之左¶
諭曰㕘贊大臣額森特奮勇出力茂著勤勞著賞給一¶
　等男世襲㒺替二月金川平凱旋¶
<pb:KR2m0053_WYG_177-38a>¶
賜御用鞍轡馬一匹縀二十端銀千兩¶
　紫光閣繪像列前五十功臣¶
御製贊云虎鎗隨圍覺與衆殊命往𠞰賊攘臂以愉閲¶
　厯既多遂㕘謀議獨當一靣亦復集事四十六年三¶
　　月甘肅循化㕔回匪蘓四十三因爭立新教聚衆¶
　　破河州焚蘭州闗廂據華林山額森特奉¶
命馳驛至蘭州五月大學士公阿桂令額森特與海蘭¶
　　察眀亮等分攻華林山擊敗賊衆閏五月破其四¶
<pb:KR2m0053_WYG_177-38b>¶
　　卡賊於華林山前立大卡一通孔穴濬深溝為死¶
　　守計額森特等以鍬钁開路擁進大卡殱守卡賊¶
　　於是賊傾穴出鬬額森特力戰得傷大軍合擊之¶
　　賊平¶
上以額森特進𠞰受傷仍能帯兵轉戰賞大小荷包以¶
　　褒其勇六月由一等男晋三等子爵四十七年十¶
　　一月卒子哈金泰以三等侍衛承襲三等子爵尋¶
　　病歿無子以侄伊爾琫阿襲¶
<pb:KR2m0053_WYG_177-39a>¶
　　　阿滿泰¶
　　阿滿泰滿洲正白旗人姓𤓰勒佳本黒龍江達呼¶
　　爾披甲乾隆二十四年閏六月派赴西路軍營攻¶
　　哈什哈爾城七月又隨大兵由阿拉楚爾趨至巴¶
　　達克山擒賊人霍集占等俱有功三十四年奉¶
㫖住京挑為䕶軍尋補粘竿拜唐阿三十七年¶
賞戴藍翎三十八年授藍翎侍衛是年從征金川攻當¶
　　噶爾拉山梁後一月又攻當噶爾拉之第五碉皆¶
<pb:KR2m0053_WYG_177-39b>¶
　　克之三十九年二月賊從庚額特山峽出將犯我¶
　　守兵阿滿泰偕㕘領巴克坦布先據要地鎗矢齊¶
　　發賊被殪者多始退奉¶
上諭此次賊畨竟敢從庚額特前来阿滿泰巴克坦布¶
　帯兵奮撃甚為可嘉著存記檔案俟攻得馬爾邦一¶
　併交部議叙七月冐雨進攻達爾圖山梁取其碉九¶
　　月副将軍眀亮以木克什對靣格木勺山其上賊¶
　　碉四座足望見我軍舉動且與甲索賊人往来犄¶
<pb:KR2m0053_WYG_177-40a>¶
　　角為我肘腋之患乃令阿滿泰分兵進攻以截甲¶
　　索来路次日和隆武等方攻木克什果有數百賊¶
　　趨前接戰而甲索亦有百餘賊壓至格木勺山為¶
　　夾攻之計並為阿滿泰所敗四十年二月眀亮復¶
　　令阿滿㤗偕滿衛阿蘭保等進攻科拉木達不避¶
　　鎗石奮勇仰攻直撲至碉前攀開鹿角抛擲火彈¶
　　賊捨死拒守别有援賊從西南下壓我兵分路迎¶
　　擊賊前行者多箭斃遂竄入深林繞出科布曲之¶
<pb:KR2m0053_WYG_177-40b>¶
　　上合力死守我兵乃撤回¶
上以科拉木達雖殱賊十餘究未得有寸進進攻無益¶
　不如徑赴宜喜為是四月攻加素得楞等山及儒集¶
　　寨以屢次奏功擢三等侍衛¶
賜扎努恩巴圖魯號銀百兩閏十月攻獲扎烏古山梁¶
　　十二月攻加雜肚絨布巴魯擔諸處所得四功牌¶
　　皆頭等四十一年二月金川平凱旋繪像¶
　紫光閣列後五十功臣¶
<pb:KR2m0053_WYG_177-41a>¶
上命儒臣製贊曰志為氣帥敢戰者當宜喜得楞遂屢¶
　　受傷克扎什古攻碉㧞柵不避險巇衝冐鎗石四¶
　　十二年十二月擢副䕶軍㕘領四十六年隨大兵¶
　　赴蘭州剿撒拉爾逆賊從龍尾山踰水磨溝攻上¶
　　華林山累次克㨗四十七年授䕶軍㕘領四十九¶
　　年五月剿石峯堡逆回初隨海蘭察率數騎從隆¶
　　徳間道偵賊底店途遇數十賊乘馬羣行擊敗之¶
　　奪其馬四乗勢窮追又擒獲放牧賊人取其牲畜¶
<pb:KR2m0053_WYG_177-41b>¶
　　二百進攻石峯堡遂鋤賊巢¶
賞副都統職銜八月授頭等侍衛五十六年從征廓爾¶
　　喀五十七年九月大兵攻擦木分為五隊阿滿泰¶
　　從海蘭察一隊由中路直進連破重碉盡殱賊匪¶
　　後數日進攻濟嚨分撲其居中官寨俱勝之遂至¶
　　熱索橋賊毁橋抗拒乃同哲森保等東踰峩緑大¶
　　山繞至上流紥筏濟還破橋卡我兵盡渡有¶
㫖授鑲紅旗蒙古副都統六月攻克協布魯遂分路從¶
<pb:KR2m0053_WYG_177-42a>¶
　　海蘭察繞行時翁果爾海等為前隊阿滿㤗等為¶
　　次隊珠爾抗阿等為後隊並抵博爾東拉賊卡從¶
　　髙下壓箭無虚發大敗賊人七月由噶勒拉乘勝¶
　　踰堆補木至帕朗古攻橋其北岸賊抵拒者既經¶
　　殺退南岸賊排鎗數層連環不斷且戰且撤其橋¶
　　阿滿泰率先衝奪與屯偹色丹巴皆中鎗落水死¶
　　我兵一擁遂過河流深急不獲撈其屍¶
賜䘏銀九百兩致祭予全𦵏皆如例廓爾喀降列前十¶
<pb:KR2m0053_WYG_177-42b>¶
　　五功臣繪像¶
　紫光閣¶
上親製贊曰遇有絶險莫弗身先詎惟力勇寔以忠堅¶
　攻堆補木奪橋命殞馬革未能更切哀憫¶
予騎都尉職世襲㒺替¶
　　　珠爾格徳¶
　　珠爾格徳吉林滿洲正白旗人姓鈕祜禄乾隆三¶
　　十三年授前鋒校三十七年授¶
<pb:KR2m0053_WYG_177-43a>¶
　乾清門三等侍衛三十八年¶
命赴金川軍營三十九年三月隨㕘贊奎林攻斯底賊¶
　　碉奎林中飛石仍力鬬有兩賊握刀突至珠爾格¶
　　徳連矢斃之餘賊逸¶
詔授頭等侍衛給扎克博巴圖魯號八月攻俄坡第二¶
　　碉賊於碉後穴地聚守倉猝不及施鎗石咸逸去¶
　　珠爾格徳等追擊之¶
上嘉其奮勉大兵既取木克什據水卡斷賊汲道設伏¶
<pb:KR2m0053_WYG_177-43b>¶
　　以待賊二百餘冒霧分路来犯我守碉土兵發鎗¶
　　抵禦伏兵起合擊敗之别有賊百餘自山下援珠¶
　　爾格徳衝入賊隊手刄三人九月攻取木克什山¶
　　下三碉十月與都統和隆武等襲取日旁山後戰¶
　　碉十餘座平碉二百餘間日旁去勒烏圍賊巢近¶
　　東接谷爾提賊碉寨相望為必爭之地復與和隆¶
　　武乗夜攻克遂據之十二月授正紅旗蒙古副都¶
　　統四十年四月攻取達爾圖以下得楞以南各碉¶
<pb:KR2m0053_WYG_177-44a>¶
　　七月師至石真噶珠爾格徳等攻㧞石城二木城¶
　　一夾攻丹扎木各寨焚之乘勝登山梁迎𠞰賊人¶
　　来援者賊目負箭奔竄八月賊棄克爾瑪碉寨遁¶
　　去我兵追殺至曲碩木官寨九月奎林率兵攻什¶
　　扎古珠爾格徳與和隆武設伏琅谷奎林兵至奮¶
　　勇夾擊獲木城一閏十月進攻扎烏古山梁克賊¶
　　碉四卡八自日斯滿至巴扎木賊特其地險碉多¶
　　在山梁拒守珠爾格徳與和隆武分兵進一由山¶
<pb:KR2m0053_WYG_177-44b>¶
　　梁仰攻一由箐内繞截連克賊碉十七接通甲索¶
　　一路官兵曲碩木一帯俱望風而逃有達撒谷山¶
　　者賊列寨嚴守珠爾格徳等分兵或攻旁卡或取¶
　　中寨擲火彈燬其垣賊燒斃無算遂進克乃當獨¶
　　松諸卡拉爾舍斯滿畨衆悉降四十一年二月金¶
　　川平凱旋¶
賜銀幣¶
命圖形¶
<pb:KR2m0053_WYG_177-45a>¶
　紫光閣¶
御製賛曰奎林深入賊刄将及發矢斃之險中救急同¶
　心合力共集大勲冩圖旌壮惇史流芬四十四年卒¶
　　　台斐英阿¶
　　台斐英阿滿洲正白旗人姓庫雅拉乾隆三十六¶
　　年由䕶軍補司轡長三十八年授¶
　乾清門藍翎侍衛三十九年三月奉¶
㫖赴金川軍營領隊剿賊七月與海蘭察官達色進取¶
<pb:KR2m0053_WYG_177-45b>¶
　　喇穆喇穆以西賊碉碉髙踞峯頂石壁陡滑我兵¶
　　用夜半蟻附而登抵碉根而伏黎眀砍碉門躍入¶
　　盡斃賊衆又進撲尾碉及木城兩座次日大霧瀰¶
　　漫乗勝循喇穆喇穆山梁下剿西南兩山麓皆克¶
　　之¶
命從優議叙後數日復與海蘭察官達色帯兵三隊突¶
　　至該布達什諾躍過賊濠燬其碉殱賊無遺又有¶
　　木城在山巒突起處賊聚守甚堅海蘭察從山溝¶
<pb:KR2m0053_WYG_177-46a>¶
　　繞攻賊後台斐英阿隨與官達色海禄等直撲其¶
　　前賊於木城外増柵兩層柵外皆深溝而柵中放¶
　　鎗擲石我兵不避危險架木踰溝破前柵至内柵¶
　　賊守禦益力我兵手指多傷因暫撤後數日復攻¶
　　克之乃與海蘭察兵合並赴色淜普峯巒之左時¶
　　額森特等在其右兩兵夾攻同時俱克十月又攻¶
　　克黙格爾山梁有¶
㫖嘉其奮勇擢三等侍衛十一月由羅卜克鄂博直下¶
<pb:KR2m0053_WYG_177-46b>¶
　　山溝值林深月黒搶上格魯克古山口崖磡壁立¶
　　手足齊攀平眀已據其上凡越山溝四山梁五克¶
　　獲賊碉甚衆再交部優叙四十年正月攻克康薩¶
　　爾二月攻羣尼諸寨撃敗得式梯援賊又攻據勒¶
　　爾吉博山麓三月南路宜喜請増兵於是同海蘭¶
　　察率千人赴之進抵薩克谷山梁賊望見我兵即¶
　　用排鎗迎擊驟如飛雹我兵奮勇入所向無前将¶
　　山梁克獲復選健鋭預伏要口賊夜半果集将擾¶
<pb:KR2m0053_WYG_177-47a>¶
　　我新立營盤伏兵起擊大敗之次日達爾圖及得¶
　　楞諸賊相率逃遁我兵急躡之賊遂崖死者無數¶
　　四月從攻得楞東麓奪石卡二乘勢下壓又奪石¶
　　卡一五月分率逰兵為海蘭察額森特普爾普諸¶
　　路䇿應六月與福康安分攻巴占寨賊抵拒不遺¶
　　餘力乃從舎圖枉卡進至拉枯寺之上適額爾特¶
　　攻得昆色爾台斐英阿乃将附近各寨縱火焚燒¶
　　進圍喇嘛寺飛騰而入均予誅斃毗連卦爾沙巴¶
<pb:KR2m0053_WYG_177-47b>¶
　　諸處悉行掃蕩凡經三日夜廓清賊寨縱横三四¶
　　十里¶
諭曰此次攻碉将士踴躍倍常其中勇鋭出衆之人著¶
　阿桂查眀未得巴圖魯號者即奏請賞給扵是得拉¶
　　布凱巴圖魯號是月進攻章噶山峯海蘭察直𠞰¶
　　正靣官達色撲其右台斐英阿偕普爾普截其左¶
　　破之遂趨上舍爾都拉後山将兩峯佔據海蘭察¶
　　踰溝上攻托魯古賊從箐中放鎗力拒而台斐英¶
<pb:KR2m0053_WYG_177-48a>¶
　　阿别從險處潜登所有碉卡立時盡得由此循山¶
　　麓而下即勒烏圍賊巢巢磡甚高磡下一路賊往¶
　　来應援恃大碉外蔽我兵莫能擊斷乃謀以晦夜¶
　　與普爾普瑚尼爾圖額爾特先合攻其碉賊極力¶
　　捍禦墻上擲石又穴孔放鎗我兵運柴捆堆窒隨¶
　　以藥彈抛入湏㬰火發賊從煙中突出被鎗箭殪¶
　　盡遂同搗勒烏圍自南分攻八月十五夜克之賊¶
　　退保噶拉依窟穴九月海蘭察析兵七隊而台斐¶
<pb:KR2m0053_WYG_177-48b>¶
　　英阿領其一皆持三日糧從巖崖懸陡處攀籐上¶
　　下夜半大風雨毫無畏阻抵達烏達圍天眀至當¶
　　噶克底乘雲霧四塞薄其碉劈開碉門賊衆無得¶
　　脱者¶
上以諸将領冒雨衝泥攀崖越險甚屬可嘉各馳賞荷¶
　嚢以示奨勵十月攻西里之奔布魯山官兵從賊礮¶
　　中挐柵進台斐英阿與瑚尼爾圖帶兵防䕶遂全¶
　　勝焉西里山下曰舍勒固租魯曰瓦喇占最為扼¶
<pb:KR2m0053_WYG_177-49a>¶
　　要由瓦喇占至河復有薩爾歪三寨每攻皆克遂¶
　　望科布曲一氣仰攻而上進至雍中喇嘛寺喇嘛¶
　　盡數来降十二月擢二等侍衛四十一年正月圍¶
　　困噶拉依二月賊出寨就俘金川平四月振旅還¶
　　京師¶
賜宴¶
賞縀十端銀百八十兩繪像¶
　　紫光閣列前五十功臣¶
<pb:KR2m0053_WYG_177-49b>¶
　上自製贊曰一木曷支衆擎易舉嘉我諸臣心同力努¶
　　人自為戰各有所成攻康薩爾直進賊營四十三年¶
　　　九月扈¶
　蹕盛京加一級四十六年四月赴蘭州軍營𠞰撒拉爾¶
　　　逆回至則與海蘭察帶兵三千五百敗賊扵龍尾¶
　　　山梁繼由龍尾山踰水磨溝馳上華林殱賊甚衆¶
　　　五月與額森特眀亮率滿洲歩兵設伏水磨溝以¶
　　　備賊閏五月與舒亮三徳等率滿漢兵由華林山¶
<pb:KR2m0053_WYG_177-50a>¶
　　南直壓賊卡逾數日遂取其卡四六月合圍賊營¶
　　犁至華林寺賊既平隨軍凱旋擢頭等侍衛尋以¶
　　圍場逸獸議奪俸又以署翼長時造冊遺漏奪俸¶
　　一年四十九年六月從剿甘肅石峯堡逆回有功¶
賞副都統職銜九月補公中佐領五十年六月補¶
御前侍衞旋授正藍旗滿洲副都統五十三年擢正紅¶
　　旗䕶軍統領五十六年調鑲黄旗以失察䕶軍盗¶
　　銀鐫二級留任是年從征廓爾喀五十七年六月¶
<pb:KR2m0053_WYG_177-50b>¶
　　大兵分隊攻擦木從将軍福康安為諸隊策應並毁¶
　　賊所立垜牌及攻濟嚨我兵五路進台斐英阿率¶
　　索倫勁騎于山坡要地往来衝擊師至協布魯賊¶
　　據橋守禦不得渡台斐英阿别逾薩木那山襲取¶
　　賊寨而協布魯兵亦入至東覺山遥見賊碉甚宻¶
　　扵是大兵復出竒旁繞而台斐英阿仍從正路牽¶
　　綴東覺山賊勢連日礮轟殪紅衣緑衣兩賊目及¶
　　賊兵無算乘隙渡河取賊寨十一生擒七十六¶
<pb:KR2m0053_WYG_177-51a>¶
賞都統職銜兼授散秩大臣七月大兵連破噶勒拉及¶
　　堆補木二山至帕朗古奪橋進逼甲爾古拉山賊¶
　　三路来犯台斐英阿射斃紅衣賊目二人旋中鎗¶
　　卒於陣¶
賞世襲騎都尉又一雲騎尉¶
賜䘏銀千兩致祭子全𦵏立碑皆如典禮諡果肅廓爾喀¶
　　畏懼乞降大兵還台斐英阿列五十功臣再繪像¶
　紫光閣¶
<pb:KR2m0053_WYG_177-51b>¶
上製賛曰首攻擦木繼克濟嚨身先士卒奮勇成功遂¶
　至帕朗逼甲爾古直進殞身痛惜心楚¶
　¶
　¶
　¶
　¶
　¶
欽定八旗通志卷一百六十三¶
