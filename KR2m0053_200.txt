# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:07.269860
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百八十六
<pb:KR2m0053_WYG_200-1a>¶
　欽定四庫全書¶
　欽定八旗通志卷一百八十六¶
　　人物志六十六¶
　　　大臣傳五十二(䝉古正白旗上岱武訥格爾明安/達哩  額琳齊  青  色  格克)¶
　　　　(徳穆圖/憲徳)　(克什/)　　(阿必達/)　(拉錫/)　(阿蘭泰/)¶
　　　　武訥格¶
　　　武訥格姓博爾濟吉特其先居葉赫後隸䝉古正¶
　　　白旗¶
<pb:KR2m0053_WYG_200-1b>¶
太祖髙皇帝創業興京諸䝉古向化武訥格率七十二人¶
　　　來歸有勇畧兼通䝉古文及漢文¶
賜巴克什號嵗癸丑從征烏拉有功授三等男天命十一¶
　　　年大軍圍明寧遠城未下¶
命分兵攻海中覺華島明叅將姚撫民擁衆四萬倚島列¶
　　　營鑿氷十五里為壕衛以車輴我軍奪壕口進攻¶
　　　盡殱其衆焚所積芻糧及船二千餘乃還天聰三¶
　　　年春同額駙蘇納率左右翼䝉古及滿洲兵八十¶
<pb:KR2m0053_WYG_200-2a>¶
　　　征察哈爾降二千户以歸降者窺我兵少欲叛歸¶
　　　明遂盡殺其男子惟釋二台吉俘婦女八千有竒¶
　　　還分隸左右翼養贍之¶
上怒武訥格蘇納殺降有¶
㫖切責奪所給駝馬牛羊是年冬從征明入龍井闗克遵¶
　　　化進軍都城北土城闗明督師袁崇煥自寧遠來¶
　　　援我左翼䝉古兵迎擊弗勝武訥格率右翼繼進¶
　　　敗之¶
<pb:KR2m0053_WYG_200-2b>¶
賜所俘獲之半犒其軍尋又攻克固安縣四年春克永平¶
　　　明騎卒三千自玉田出武訥格遣兵擊走獲馬百¶
　　　餘自永平畧豐潤還聞明兵四千圍大安口城急¶
　　　赴援破其圍又設伏於樵採處斬獲無算五年從¶
　　　征明圍其總兵祖大夀於大凌河杏山守將與大¶
　　　夀書有擕軍士棄城或單騎潜來之語武訥格獲¶
　　　以獻於是我軍盡知城中虚實乃築壘鑿壕為久¶
　　　困計武訥格統䝉古軍列營城東南大夀遣兵出¶
<pb:KR2m0053_WYG_200-3a>¶
　　　　圍我所取臺堡武訥格與貝勒阿濟格等夾攻殱¶
　　　　敵過半自是城中兵不敢復出六年同阿濟格招¶
　　　撫大同宣化邉境察哈爾人衆七年同貝勒阿巴泰¶
　　　　等攻明山海闗俘獲人衆牛馬以歸明兵追及武¶
　　　　訥格殿力戰却之¶
太宗諭諸貝勒大臣曰武訥格所在建功今又殿後敗敵¶
　　人臣為國義當如是八年五月叙功晉三等公世襲㒺¶
　　　　替¶
<pb:KR2m0053_WYG_200-3b>¶
賜勅免死罪二次時¶
太宗率諸貝勒分道征明¶
命武訥格統左右翼䝉古兵供調遣且策應大軍始與貝¶
　　　　勒徳格類收察哈爾降者千餘户繼由獨石口越¶
　　　　長安嶺至保安州㑹大軍於應州所過或攻或撫¶
　　　　悉稱¶
㫖閏八月自得勝堡班師遇逃入陽和之䝉古四百七十¶
　　　　餘人收以隨軍九月喀爾喀部長族屬有為察哈¶
<pb:KR2m0053_WYG_200-4a>¶
　　　爾衆邀殺於路者奉¶
命領兵百人往緝追斬二十餘人而還九年二月卒¶
恩䘏如典禮第三子廣泰襲三等公爵長徳穆圖次齊墨¶
　　　克圖自有傳¶
　　　　明安達哩¶
　　　明安達哩䝉古正白旗人姓西嚕特世居科爾沁¶
　　　父博博圖¶
太祖髙皇帝時率七十餘户來歸即授為佐領俾轄所屬¶
<pb:KR2m0053_WYG_200-4b>¶
太宗文皇帝天聰元年隨征明錦州殁於陣予三等輕車¶
　　　都尉世職明安達哩襲兼管佐領崇徳三年任䕶¶
　　　軍叅領隨貝勒岳託征明由宻雲東北毁邊牆進¶
　　　同都統伊拜擊敗明太監馮永盛兵攻克南和縣¶
　　　六年隨大軍圍錦州敵據山巔列陣明安達哩率¶
　　　所部䕶軍衝擊敵潰遁松山敵騎來犯復擊敗之¶
　　　我師鑿壕駐守敵兵出錦州城奪橋明安達哩擊¶
　　　却入城¶
<pb:KR2m0053_WYG_200-5a>¶
上親督師敗明總督洪承疇三營步兵明安達哩奮勇力¶
　　　戰又擊敗敵騎叙功晉二等輕車都尉七年冬隨¶
　　　貝勒阿巴泰征明薊州薄燕京破明總督趙光抃¶
　　　軍又同前鋒統領阿山擊走三河縣步兵進略山¶
　　　東八年春師還明總兵白廣恩張登科和應薦等¶
　　　邀戰螺山明安達哩率所部擊之潰又同䕶軍統¶
　　　領鰲拜破明總督范志完軍凱旋¶
賚白金是年擢禮部叅政兼正白旗䝉古副都統順治元¶
<pb:KR2m0053_WYG_200-5b>¶
　　　年隨大軍入山海闗擊敗流賊李自成二年隨英¶
　　　親王阿濟格征自成於延安府七戰皆捷招撫鳯¶
　　　翔等府降者三十餘城三年改兵部侍郎值蘇尼¶
　　　特部騰機斯與弟騰機特叛明安達哩隨豫親王¶
　　　多鐸率師往征扼據險要騰機斯等聞風遁走明¶
　　　安達哩乗夜追逐至鄂特克山大破賊衆斬其台¶
　　　吉茂海復同鎮國將軍瓦克達等追𠞰手斬十一¶
　　　人獲其輜重並擊敗土謝圖汗及碩雷汗兵五年¶
<pb:KR2m0053_WYG_200-6a>¶
　　　擢正白旗䝉古都統七年兼任兵部尚書先是叙¶
　　　入闗征流賊及征騰機斯功晉爵至二等男世襲¶
　　　罔替嗣以考滿並遇¶
恩詔晉一等男加一雲騎尉八年以議敘福建湖廣大同¶
　　　軍功遲延削雲騎尉罰鍰九年列議政大臣復遇¶
恩詔晉二等子十年以徇隠興安總兵任珍擅殺事覺罷¶
　　　尚書任降世職為一等輕車都尉兼一雲騎尉十¶
　　　一年統兵征俄羅斯敗敵於黒龍江十三年¶
<pb:KR2m0053_WYG_200-6b>¶
上以明安達哩在部日久練達庶務授理藩院尚書十五¶
　　　年十二月¶
命為安南將軍率師駐防荆州十六年海賊鄭成功犯江¶
　　　寧明安達哩率師赴援賊艘千餘泊三山峽明安¶
　　　達哩督兵擊敗偽都督楊文英等擒斬偽副將一¶
　　　獲船艦器械甚多賊退竄入海明安達哩旋奉¶
詔移師浙江駐防舟山十七年還京仍授兵部尚書康熙¶
　　　三年考滿加太子太保六年調吏部尚書旋因疾¶
<pb:KR2m0053_WYG_200-7a>¶
　　　致仕八年二月卒¶
賜祭葬如典禮諡敏果子都克襲¶
　　　　額琳齊岱青(子扎木素/)¶
　　　額琳齊岱青姓博爾濟吉特世居翁牛特初為察¶
　　　哈爾宰桑¶
太宗文皇帝天聰六年大軍征察哈爾其汗林丹驚懼率¶
　　　衆奔土黙特部旋自竄唐古特部部衆相繼散額¶
　　　琳齊岱青欲歸我¶
<pb:KR2m0053_WYG_200-7b>¶
　　朝㑹察哈爾部多爾濟塔蘇爾海率所屬逰牧與大¶
　　　軍遇倚山拒戰敗遁額琳齊岱青追及與之謀歸¶
　　　順八年八月¶
上征明大同凱旋出尚方堡額琳齊岱青遂同多爾濟塔¶
　　　蘇爾海率七百户來歸¶
上遣大臣率兵衛其家屬至¶
　　盛京¶
賜賚優厚分隸䝉古正白旗崇徳元年封二等子三年隨¶
<pb:KR2m0053_WYG_200-8a>¶
　　　睿親王多爾衮征明毁青山口邊牆入越燕京趨¶
　　　山東額琳齊岱青遇敵輙奮戰克捷六年隨鄭親¶
　　　王濟爾哈朗圍錦州明兵自松山來援者再又欲¶
　　　刼我紅衣礟額琳齊岱青皆先衆擊却之明總督¶
　　　洪承疇集步騎十三萬列營松山額琳齊岱青偕¶
　　　衆敗其三營步兵七年敘功晉一等子世襲罔替¶
　　　八年卒子扎木素襲爵尋授散秩大臣順治十八¶
　　　年十二月¶
<pb:KR2m0053_WYG_200-8b>¶
聖祖仁皇帝即位加恩諸大臣之舊自察哈爾來歸者扎¶
　　　木素與内大臣噶爾瑪散秩大臣沙哩岱等並¶
賜莊田奴僕康熙三年三月擢内大臣六年七月卒¶
賜祭葬如例以其子根敦扎布襲¶
　　　　色爾格克¶
　　　色爾格克䝉古正白旗人姓博爾濟吉特先世居¶
　　　喀喇徹哩克部父阿拜岱巴圖魯天聰時率衆來¶
　　　歸予三等輕車都尉世職既卒色爾格克襲屢從¶
<pb:KR2m0053_WYG_200-9a>¶
　　　征伐授一等侍衛崇徳元年隨豫親王多鐸圍朝¶
　　　鮮國都國王李倧遁南漢山城移師攻之色爾格¶
　　　克奮勇登山身中重創賞馬三匹五年隨鄭親王¶
　　　濟爾哈朗等征明圍錦州色爾格克率侍衛二十¶
　　　人直前摶戰有歸明䝉古僧格依者素稱驍将色¶
　　　爾格克擊斬之鄭親王遣啟心郎額爾赫圖奏其¶
　　　功明年大兵圍錦州令色爾格克選驍勇前鋒兵¶
　　　四十人伏荒地生擒明将一員王貝勒等嘉其勇¶
<pb:KR2m0053_WYG_200-9b>¶
　　　敢以所獲鎧甲器械全給之既而明總督洪承疇¶
　　　自松山來援¶
上命貝勒大臣設伏髙橋色爾格克獨斬敵兵七人賞馬¶
　　　二匹復先衆擊敗松山敵騎我兵鑿壕圍困松山¶
　　　城明兵來犯漢軍所守壕塹色爾格克率䕶軍三¶
　　　十人應援擊退敵衆七年冬隨饒餘貝勒阿巴泰¶
　　　征明越燕京攻臨城縣進征山東攻青州府俱力¶
　　　戰中創順治二年敘錦州松山戰功晉世職二等¶
<pb:KR2m0053_WYG_200-10a>¶
　　　輕車都尉六年追敘阿拜岱巴圖魯前此率衆來¶
　　　歸舊勲分授其諸子各世職色爾格克晉爵二等¶
　　　男七年九年三遇¶
恩詔晉一等男加一雲騎尉尋裁¶
恩詔所加爵職仍改二等男擢任内大臣¶
聖祖仁皇帝康熈十二年五月¶
諭奬久著勞績諸大臣加色爾格克太子少保二十年十¶
　　　月卒¶
<pb:KR2m0053_WYG_200-10b>¶
賜祭葬如典禮諡勤敏孫錫扎保襲¶
　　　　徳穆圖(弟齊墨克圖/)¶
　　　徳穆圖䝉古正白旗人姓博爾濟吉特父武訥格¶
　　　積功授三等公既卒以第三子廣泰襲徳穆圖初¶
　　　任佐領¶
太宗文皇帝崇徳三年正月擢户部承政七月更定官制¶
　　　改右叅政四年二月¶
上親征明松山樹雲梯攻城明兵自錦州赴援徳穆圖見¶
<pb:KR2m0053_WYG_200-11a>¶
　　　明兵至度不能克敵棄梯而還論死得¶
㫖從寛罰贖尋兼任副都統六年隨鄭親王濟爾哈朗等¶
　　　圍明錦州有守郛之䝉古貝勒諾木齊等約降鄭¶
　　　親王令徳穆圖迎之㑹諾木齊率衆䝉古與明兵¶
　　　戰徳穆圖擕諾木齊之子阿桑喜出大兵既克郛¶
　　　諾木齊始來歸師還以徳穆圖曽詭言諾木齊父¶
　　　子俱為所擕出論鞭百罰贖籍家産半革叅政及¶
　　　副都統任専管佐領事七年十月隨貝勒阿巴泰¶
<pb:KR2m0053_WYG_200-11b>¶
　　　征明自薊州入邊薄燕京至山東明年六月凱旋¶
　　　得¶
優賚順治元年隨大軍入山海闗破流賊李自成追擊至¶
　　　望都敘功授騎都尉世職二年隨豫親王多鐸擊¶
　　　敗自成兵於潼闗平定河南江南敗明将鄭鴻逵¶
　　　於瓜洲又同都統瑪喇希徇常州與明将黄蜚等¶
　　　戰再敗其衆隨分兵攻宜興崑山等縣並克之敘¶
　　　功加一雲騎尉復任本旗䝉古副都統三遇¶
<pb:KR2m0053_WYG_200-12a>¶
恩詔晉一等輕車都尉世職九年卒子霍達襲齊墨克圖¶
　　　　者徳穆圖仲弟也早嵗屢從行陣崇徳三年同&KR0257;¶
　　　　領沙爾琥達等率䝉古四十人畧寧遠界至紅山¶
　　　　口遇明兵百人逐之斬其禆將二人而還是年弟¶
　　　　廣泰隨豫親王多鐸征明坐違令不前削公爵明¶
　　　　年六月¶
命齊墨克圖降襲一等男七月同沙爾琥達等率哨卒至¶
　　　　錦州敵兵五百來追還擊敗之獲馬六十及其大¶
<pb:KR2m0053_WYG_200-12b>¶
　　　纛一大兵三圍錦州齊墨克圖皆在軍中累著功績¶
　　　　初圍錦州時敵出城搏戰齊墨克圖控騎截擊陣¶
　　　　斬十人後攻明總督洪承疇步兵三營同恭領武¶
　　　　拜奮勇掩殺遇敵騎來援復撃敗之八年三月同¶
　　　　䕶軍統領阿爾津哈寧阿等往征黒龍江圍都里¶
　　　　屯克之又招降大噶爾達蘇小噶爾達蘇及能吉¶
　　　　爾三屯俘獲無筭師旋¶
賜貂皮銀幣十一月擢本旗䝉古副都統順治二年以從¶
<pb:KR2m0053_WYG_200-13a>¶
　　　大兵入闗破流賊功加一騎都尉并為三等子三¶
　　　年隨定西大將軍和洛輝征陜西賊賀珍遣兵破¶
　　　賊黨劉文炳於蒲城賀珍遁奔武功追擊之斬獲¶
　　　甚衆五年四月卒¶
詔以其子薩哈納襲騎都尉世職仍以廣泰襲一等男爵¶
　　　　克什圖¶
　　　克什圖䝉古正白旗人姓博爾濟吉特康熈十三¶
　　　年從征福建十六年海賊分犯漳州克什圖隨大¶
<pb:KR2m0053_WYG_200-13b>¶
　　　軍至江東橋進擊大敗賊衆二十年從将軍賚塔¶
　　　由廣西進𠞰逆孽吳世璠賊将何繼祖等糾衆萬¶
　　　餘據石門坎隘口克什圖步擊之繼祖等退據黄¶
　　　草壩克什圖當先奮戰賊大敗又敗賊将胡國秉¶
　　　劉起龍黄明等於歸化寺二十三年補驍騎校二¶
　　　十五年敘功授雲騎尉世職三十一年駐防江寧¶
　　　三十四年還京授三等侍衛三十六年遷二等侍¶
　　　衛三十八年補察哈爾逰牧總管四十年七月因¶
<pb:KR2m0053_WYG_200-14a>¶
　　　逃人私入圍場解總管任十一月授三等侍衛四¶
　　　十二年奉¶
命使凖噶爾還以多騎喀爾喀馬革職五十四年補藍翎¶
　　　侍衛時凖噶爾台吉策妄阿喇布坦侵哈宻大兵¶
　　　將進討¶
命克什圖偕原任員外郎保住分路齎¶
勅往諭五十五年三月還¶
上召詢情形¶
<pb:KR2m0053_WYG_200-14b>¶
諭議政大臣曰策妄阿喇布坦乃巨猾奸詭之人甚屬無¶
　恥以朕之使臣非使臣諭㫖係部文奏請另遣賢能大¶
　員克什圖等出使策妄阿喇布坦處已經數次著仍前¶
　往頒示諭㫖書諭㫖時令克什圖面看繕冩此番使臣¶
　到策妄阿喇布坦處得其確實情形大兵即可前進四¶
　　　月克什圖復偕保住使凖噶爾授二等侍衛並¶
命復雲騎尉世職五十九年五月從靖逆将軍富寧安由¶
　　　烏爾圖進兵至烏蘭烏蘇口偵賊伏伊勒布爾和¶
<pb:KR2m0053_WYG_200-15a>¶
　　　　碩克什圖率輕騎夜襲之賊以我兵掩至登山藏¶
　　　　樹石間發火器抵拒克什圖麾兵亟擊殺賊三十¶
　　　　餘擒賊首垂木拍爾十月授副都統六十年六月¶
　　　　回人托克托瑪穆特等來降¶
詔偕侍衛阿玉錫領察哈爾兵千駐吐魯番納降八月策¶
　　　　妄阿喇布坦遣衆來犯克什圖自出擊而令散秩¶
　　　　大臣阿喇納尾已後夾擊追入林中擒斬甚衆六¶
　　　　十一年¶
<pb:KR2m0053_WYG_200-15b>¶
命管理吐魯畨等處屯田雍正二年奉¶
㫖克什圖年老著都統穆森同轄屯田兵四年還京授散¶
　　　　秩大臣五年正月授䕶軍統領署鑲黄旗䝉古都¶
　　　　統四月擢領侍衛内大臣兼議政大臣尋奉¶
命與俄羅斯定界六年總管北路軍臺七年¶
諭曰克什圖征勦雲南時頗著勤勞今大臣中與伊相似¶
　　者甚少復於軍前衝鋒䧟陣得有傷痕且屢次出使凖¶
　　噶爾又於䝉古地方効力&KR0375;著勞績著加授騎都尉世¶
<pb:KR2m0053_WYG_200-16a>¶
　　職九年¶
命往青海與郡王額爾徳尼額爾克托克托鼐等選兵防¶
　　　　禦凖噶爾是年卒¶
賜祭葬如例諡勤恪子阿蘭泰襲職官至都統¶
　　　　　阿必達¶
　　　阿必達䝉古正白旗人姓阿拉克竒特康熈十五¶
　　　年以䕶軍隨貝子傅喇塔𠞰逆藩耿精忠黨曽養¶
　　　性於温州生擒偽守備張泗十六年海賊何祜據¶
<pb:KR2m0053_WYG_200-16b>¶
　　　泉州都統喇哈達選徤卒進攻阿必達先登拔之¶
　　　得巴圖魯號尋授䕶軍校二十年署䕶軍㕘領隨¶
　　　将軍賚塔往定雲南撃賊於石門坎黄草壩武功¶
　　　山桂花寺均有功凱旋¶
賜雲騎尉世職三十二年授䕶軍恭領三十五年隨大将¶
　　　軍費揚古由西路𠞰噶爾丹至昭莫多大敗賊衆¶
諭部優敘加一雲騎尉併世職為騎都尉四十七年以失¶
　　　察䕶軍普受叩¶
<pb:KR2m0053_WYG_200-17a>¶
　　閽革職發黒龍江五十二年¶
赦還京五十六年大軍𠞰策妄阿喇布坦阿必達請自備¶
　　　鞍馬赴阿爾台軍營効力署叅領雍正五年奉¶
㫖八旗内曽經躍城之巴圖魯人等無論己未得官或告¶
　退革退人員凡有本身現在者查明具奏部臣引¶
見¶
諭曰阿必達著授副都統食全俸入年老大臣班内行走¶
　給還所得騎都尉並賜銀五百兩十二年復¶
<pb:KR2m0053_WYG_200-17b>¶
賜銀千兩¶
優奬之乾隆元年卒¶
　賜祭葬如例其騎都尉世職子阿蘭岱襲卒弟盛保襲¶
　　　卒停襲¶
　　　　拉錫¶
　　　拉錫䝉古正白旗人姓圖伯特康熈三十年由親¶
　　　軍授藍翎侍衛三十七年遷三等侍衛四十二年¶
　　　遷二等侍衛四十三年四月¶
<pb:KR2m0053_WYG_200-18a>¶
命同内閣侍讀舒蘭往窮河源九月還京復¶
命繪圖以奏語具舒蘭𫝊四十九年正月¶
諭大學士修滿洲䝉古合璧清文鑑以拉錫與教習唐古¶
　　　特書之䝉古官阿爾必特祜等㑹同繙譯五十三¶
　　　年遷一等侍衛六十一年十一月¶
世宗憲皇帝御極¶
命署理藩院侍郎旋授鑲白旗漢軍副都統又擢正白旗¶
　　　䝉古都統雍正元年八月授散秩大臣時喀喇沁¶
<pb:KR2m0053_WYG_200-18b>¶
　　　䝉古部落嵗歉拉錫請行察乏食人數得¶
㫖據奏俟查覆加賑則現今乏食人必致失所其令户部¶
　派員齎銀五萬兩前往一面清查一面給發毋得稽遲¶
　　　十月調本旗滿洲都統仍管理藩院十一月¶
諭王大臣曰拉錫任正白旗滿洲都統未及一月即将本¶
　旗事件徹底清查明晰具奏著賞給騎都尉世職以為¶
　盡心辦事者勸二年二月奏言八旗閒散人䝉¶
恩㫖挑取養育兵前臣等㑹議計甲喇人數挑取今正白¶
<pb:KR2m0053_WYG_200-19a>¶
　　　旗滿洲各甲喇應行挑取者多寡不等請無拘甲¶
　　　喇通計一旗挑取如額庶皆允當行¶
㫖所奏甚是可通行八旗均照此辦理六月奏言察哈爾¶
　　　右翼四旗屢失去馬匹請¶
敕所司嚴捕竊匪下理藩院議行七月授議政大臣八月¶
　　　劾奏二等侍衛武爾登額越分妄用引馬¶
上曰所奏甚屬可嘉凡為大臣者悉宜如此留心整飭豈¶
　可謂妄訐細事耶先是¶
<pb:KR2m0053_WYG_200-19b>¶
諭八旗都統曰朕前降㫖請釐八旗拖欠庫銀遲之既久¶
　爾等並未具奏惟拉錫甫任都統兩月所奏甚詳朕但¶
　令一二人償還其餘盡行寛免拉錫誠能仰體朕心者¶
　所賞世職尚未從優也至是¶
命以騎都尉兼一雲騎尉三年四月兼管太僕寺四年八¶
　　　月以隠匿烏梁海事不奏吏部議革職治罪得¶
㫖拉錫将烏梁海之事有心隠匿情殊可惡但伊辦理旗¶
　務亦有効力處從寛免治罪其議政大臣散秩大臣都¶
<pb:KR2m0053_WYG_200-20a>¶
統兼管理藩院及賞給世職俱革退以一等侍衛管太¶
僕寺卿事効力行走五年五月授鑲白旗滿洲都統十¶
　　月署江寧将軍六年十二月署天津滿洲水師營¶
　　都統七年四月疏言水師營官兵俸糧毎嵗從北¶
　　倉新厫逐月運送往返紛繁請於水師營堡城内¶
　　西北隅蓋造厫房二座将運往薊州遵化漕米截¶
　　留三萬石備貯二年之需俟支放一年外毎年截¶
　　留一萬五千石易陳支放並設倉大使一員專司¶
<pb:KR2m0053_WYG_200-20b>¶
　　出入部議從之九年八月授領侍衛内大臣署正¶
　　白旗滿洲都統十一年十二月卒¶
　　　阿蘭泰¶
　　阿蘭泰䝉古正白旗人姓博爾濟吉特父克什圖¶
　　官領侍衛内大臣有𫝊康熈五十五年阿蘭泰襲¶
　　雲騎尉世職五十九年授藍翎侍衛累遷二等侍¶
　　衛雍正九年襲其父所晉騎都尉十二年五月授¶
　　頭等侍衛八月授滿洲正黄旗副都統乾隆四年¶
<pb:KR2m0053_WYG_200-21a>¶
命赴塔宻爾軍營辦事六年還京調滿洲鑲白旗副都¶
　　統十年遷䝉古鑲藍旗都統十二年擢寧古塔将¶
　　軍疏言永吉一州駐吉林烏拉係寧古塔地方向¶
　　隸奉天府一切旗民事務由彼轉咨不但稽延時¶
　　日且辦理掣肘諸多未便請改設理事同知隸寧¶
　　古塔将軍轄從之十三年四月調¶
　盛京将軍七月疏言船厰旗民命盜案件現歸理事¶
　　同知辦理将軍衙門舊設理刑司主事及筆帖式¶
<pb:KR2m0053_WYG_200-21b>¶
　　二員應裁但繙譯往來文移不可無人請留筆帖¶
　　式一部議如所請十四年遵¶
㫖酌議䕶送朝鮮貢使章程奏言向例貢使至邊鳯凰¶
　　城城守尉㸃進闗門交䕶行官兵看守沿途俱有¶
　　館舍後因館舍不敷聴租住村荘恐人多滋事請¶
　　嗣後貢使入闗貨物行李同行按站派官一員兵¶
　　二十䕶送遞将次日宿處報知前途地方官代備¶
　　店舍投宿後䕶行官兵看守巡邏倘内地不肖之¶
<pb:KR2m0053_WYG_200-22a>¶
　　徒與入貢人役生事拏交地方官究治如地方官¶
　　預備不周許䕶行迎送通官掲報府尹迎送通官¶
　　約束不嚴許䕶行官掲報禮部䕶行官看守不嚴¶
　　許迎送通官掲報将軍如迎送通官任貢使騷擾¶
　　及䕶行官縱容兵丁許地方官掲報該上司均照¶
　　例議處下部議行十六年奉天府尹圖爾泰奏義¶
　　州倉豆積年霉變請減價平糶¶
諭阿蘭泰等嵗撥近海州縣餘豆一二萬石及現議裁¶
<pb:KR2m0053_WYG_200-22b>¶
　　馬羣應支之豆一併運貯通州備京師平糶阿蘭¶
　　泰因奏言錦寧廣義四州縣附近海口除民地項¶
　　下之豆照舊存貯其退地項下毎年支剰豆萬七¶
　　千餘石應儘數運交豐年再照時價購一二萬石¶
　　搭運運船由天津官僱來奉天臣等委員弁擕斛運¶
　　至天津兌収轉交通倉部議從之十八年疏言我¶
皇上軫念奉天兵丁生計特設滋生銀兩許隨時借給¶
　　現在兵丁倒斃馬例應買補而所得錢糧僅供食¶
<pb:KR2m0053_WYG_200-23a>¶
　　用請將滋生銀内借給半年錢糧令買補分年扣還¶
　　官員有需用者亦請一體酌借議如所請十九年¶
　　還京軍機處行走尋¶
命赴北路軍營授叅贊大臣¶
諭㑹同喀爾喀扎薩克等選馬備用毋傷生計二十年¶
　　二月大軍進𠞰達瓦齊阿蘭泰偕額駙色布騰巴¶
　　勒珠爾等統哨探兵前進六月達瓦齊就擒凱旋¶
　　敘功晉男爵¶
<pb:KR2m0053_WYG_200-23b>¶
命留烏里雅蘇台辦事八月輝特降酋阿睦爾撒納叛¶
　　潜遣心腹人赴扎卜堪取其孥至則阿蘭泰已遵¶
宻㫖往收盡執之遷其户畜於塔宻爾㑹包沁總管阿¶
　　克珠勒等竄附阿睦爾撒納阿蘭泰遣總管鄂博什¶
　　以索倫兵五百馳追並分截各隘口阿克珠勒就¶
　　擒¶
上奬其辦理合宜九月再授叅贊大臣隨定邊左副将¶
　　軍達勒黨阿追𠞰阿睦爾撒納尋¶
<pb:KR2m0053_WYG_200-24a>¶
命仍留烏里雅蘇台辦事二十一年二月杜爾伯特降¶
　　酋訥黙庫謀叛戕守汛侍衛䕶軍統領舒明偵得¶
　　狀馳以¶
聞¶
諭阿蘭泰速往擒阿蘭泰請調兵防䕶並遣人往詢訥¶
　　黙庫同部台吉策凌得¶
㫖訓飭三月奏訥黙庫就擒¶
諭曰此事係舒明籌辦甚屬妥協阿蘭泰一味推諉若¶
<pb:KR2m0053_WYG_200-24b>¶
　照伊所奏辦理必至遲悞著将阿蘭泰男爵革去即¶
　賞給舒明以示鼓勵尋¶
命偕舒明往駐布延圖七月移駐納米爾沙扎海八月¶
　　仍授叅贊大臣隨定邊左副将軍成衮扎布追擒¶
　　和托輝特叛賊青滚雜卜十二月隨成衮扎布在¶
　　烏里雅蘇台辦事二十三年還京授漢軍鑲黄旗¶
　　副都統二十四年遷歸化城都統二十五年卒¶
賜銀五百兩治喪子法里哈降襲雲騎尉¶
<pb:KR2m0053_WYG_200-25a>¶
　　　　憲徳¶
　　　憲徳䝉古正白旗人姓西嚕特祖明安達哩官至¶
　　　吏部尚書有𫝊父花善官頭等侍衛康熙五十七¶
　　　年憲徳由廕生授理藩院主事尋遷刑部員外郎¶
　　　雍正二年遷郎中四年二月授湖北按察使四月¶
　　　奏臣抵任有原任布政使張聖弼來謁查係虧空¶
　　　革職擬斬監追之犯臣牌行武昌府立拿監禁¶
諭奬其秉公執法十月擢巡撫五年三月請於漢口鎮増¶
<pb:KR2m0053_WYG_200-25b>¶
　　　設巡檢一分巡居仁由義二坊以循禮大智二¶
　　　坊隸舊巡檢轄部議從之先是四川夔州府知府¶
　　　程如絲自販私鹽而捕楚民之販私者鎗斃甚衆¶
　　　川陜總督年羮堯劾之適四川巡撫蔡珽威逼重¶
　　　慶府知府蔣興仁自盡被劾至京¶
召見陳寃抑且力保如絲為四川第一好官事下甘肅巡¶
　　　撫石文焯文焯亦言其寃如絲遂免逮擢四川按¶
　　　察使至是年羮堯敗¶
<pb:KR2m0053_WYG_200-26a>¶
上閲其黨汪景祺逆書備載如絲貪殘不法珽受如絲重¶
　　　賄及文焯妄斷狀於是¶
命侍郎黄炳赴川覆案其事且¶
諭憲徳将楚民被害者查帶往鞫已而鞫寔如絲珽擬斬¶
　　　决文焯永停給俸憲徳尋調四川巡撫疏言川省¶
　　　驛鹽茶三項向皆臬司兼管稽核未周請増設驛¶
　　　鹽道専司其事¶
詔如所請尋請設鹽茶大使從之九月疏言成都府灌縣¶
<pb:KR2m0053_WYG_200-26b>¶
　　　都江堰口廟祀秦蜀守李氷之子二郎相𫝊父子¶
　　　鑿山穿江溉田至今民享其利請¶
賜封號疏下部議封李氷敷澤興濟通祐王二郎承績廣¶
　　　恵顯英王十一月奏各屬増設裁改事宜一復設¶
　　　成都府之華陽縣増知縣教諭訓導典史各一裁¶
　　　府屬之税課大使一改資縣為資州轄仁夀資陽¶
　　　井研内江四縣裁原設之典史改綿州為直隸州¶
　　　轄徳陽安縣綿竹梓潼四縣改茂州為直隸州轄¶
<pb:KR2m0053_WYG_200-27a>¶
　　　汶川保縣二縣及各土司裁威州併入保縣一馬¶
　　　湖府應裁所屬屏山縣歸叙州府通判移駐馬湖¶
　　　舊治轄雷波等各土司部議如所請是月奏程如¶
　　　絲在監自縊¶
上嚴飭之六年正月疏言上年程如絲斬决部文到在十¶
　　　二月十九日而京報小鈔前五日已到洩漏寔由¶
　　　於此請将各省提塘通行裁革¶
上以提塘之設由來已久未便遽革¶
<pb:KR2m0053_WYG_200-27b>¶
諭九卿確議尋議提塘多係微末職銜承充且無保送不¶
　　　實處分請令各督撫於本省武進士及候補候選¶
　　　人員内揀選咨部頂補地方官出結有犯分别議¶
　　　處又奏安置入川人户事宜一人户衆多該管官¶
　　　挨查取結編入保甲一户口姓名人數移查各原¶
　　　籍犯事故者逐回餘酌撥地畝令墾一願回籍者¶
　　　不必給口糧将姓名人數咨明本籍川省仍造冊¶
　　　存案再至者懲之一川省無著地畝現在清丈事¶
<pb:KR2m0053_WYG_200-28a>¶
　　　　畢應分科則編字號計留川人户之數按畝均分¶
　　　　認墾三月又請留川人户以一夫一婦為一户給¶
　　　　水田三十畝或旱地五十畝兄弟子姪成丁者丁¶
　　　　給水田十五畝或旱地二十五畝一户内老㓜丁¶
　　　　多不敷養贍者臨時酌増俱給照粟並牛種口糧¶
　　　　分年陞科均如所請行七月疏言夔州闗税向委¶
　　　　知府監収請照滸墅淮闗例差監督一員徴課按¶
　　　　年輪替十一月請改成都府同知為管糧水利同¶
<pb:KR2m0053_WYG_200-28b>¶
　　　　知經理都江以下各堰工並從之尋請令清查地¶
　　　　畝之員搜查鹽茶積弊¶
　諭曰川省鹽茶二項既經特設道員專司其事自應責成¶
　　該道令其公誠督察期於清楚倘不能勝任即屬溺職¶
　　當予恭黜另用賢員今乃言該道亦茫無端委則設立¶
　　専官何為耶至於差往科道京員係為清理地畝以息¶
　　豪强之争奪兼安插流民使之得所儘足辦理矣若又¶
　　將鹽茶等事交予經營便寛予限期豈如該道之久在¶
<pb:KR2m0053_WYG_200-29a>¶
　川省可比稽查過急必致騷擾民間滋生事故脱有¶
　遺漏將来反得推缷且據汝奏内搜查挨查之說更¶
　屬謬妄鹽茶積弊相沿已乆自應商酌從容清理之¶
　法安可如此嚴急從事觀汝一切料理處過急而欠¶
　變通只圖已身免咎而已不肯擔承利害實心任事¶
　於此一奏心行畢見非朕委信之意也嗣後當深以¶
　為戒十二月奏於達州拿獲年羮堯案内要犯净一¶
　　　道人得¶
<pb:KR2m0053_WYG_200-29b>¶
㫖議叙加一級七年正月奏天全土司改流等事一天全¶
　　　改為州設知州吏目各一駐碉門州同分駐始陽一¶
　　　天全州應𨽻府轄請陞雅州為府設知府經厯¶
　　　各一增置附郭一縣設知縣典史各一即以新置¶
　　　之一州一縣及名山榮經蘆山三縣歸府轄從之¶
　　　尋定雅州附郭縣曰雅安十月疏言川省州縣先¶
　　　因地廣事簡將雙流等縣裁併今生聚日繁請復¶
　　　其舊成都府復設雙流崇寧彭縣三縣綿州復設¶
<pb:KR2m0053_WYG_200-30a>¶
　　彰明羅江二縣重慶府復設大足壁山定縣三縣¶
　　夔州府復設大寧新寧二縣潼川州復設安岳縣¶
　　眉州復設彭山青神二縣嘉定州復設威寧縣設¶
　　知縣訓導典史各一裁羅江驛驛丞驛務歸知縣¶
　　管理裁打箭爐沿村二驛驛丞驛務歸雅州同知¶
　　及瀘定橋巡檢管理十二月疏言黎大所地方為¶
　　西南孔道漢夷雜處請裁原設之千總改置一縣¶
　　𨽻雅州府轄設知縣典史各一以典史分駐泥頭¶
<pb:KR2m0053_WYG_200-30b>¶
　　又建昌之寧畨衛已改為冕寧縣應裁去冕山所¶
　　千總部議從之尋定黎大所新設縣曰清溪八年¶
　　正月請於新設寧逺府漢境内擇大村堡照義學¶
　　例建學舎延塾師令熟畨子弟來學俟學業有成¶
　　徃教生畨子弟如所請行四月署川陜總督查郎¶
　　阿奏言川省墊江忠州等屬奸民楊成勲等造妖¶
　　謠吹螺嘯聚事覺成勲自縊獲其黨陳文魁楊成禄¶
　　等訴狀怨白等稿内列丈量田地科派需索累民等¶
<pb:KR2m0053_WYG_200-31a>¶
　　　事有禍寃起於戊申年奉¶
㫖清丈民田及上憲愛民如子察寃如神之語¶
諭曰四川清丈之舉始於馬㑹伯之奏朕惟恐不便於民¶
　諭令憲徳悉心酌議以定行止隨據憲徳奏稱蜀省昔¶
　年以來人民稀少田地在在荒蕪及至底定歸復祖業¶
　者從來未經勘丈是以多所隠匿迨歴年既久人丁繁¶
　衍姦猾之徒欺其界畔無據遂相争搆訟今應明白曉¶
　諭令将所管田畝分立地界各執本名立户載入版籍¶
<pb:KR2m0053_WYG_200-31b>¶
　每年納糧俱以串票為據如此則侵隠欺奪之患可以¶
　悉除又川省詞訟為田土者十居七八大率為界址不¶
　清亦非勘丈無以判其曲直憲徳之奏如此朕又詢問¶
　岳鍾琪據奏與憲徳之言相同隨交九卿㑹議九卿亦¶
　以應當舉行合詞覆奏朕於是慎選科臣髙維新等前¶
　往辦理伊等陛辭之日諄切訓誨務期剔除積弊安插¶
　善良並非為加増賦稅起見又復頒發諭㫖百姓果有¶
　寃抑下情准其十數人同到督撫及欽差官員衙門控¶
<pb:KR2m0053_WYG_200-32a>¶
告為之秉公審理此從前遣官清丈之始末也其勘丈¶
造册等費俱令動支帑金各官供應等項俱令從公支¶
給不使㡬微煩擾閭閻上年冬月丈量之事將竣朕又¶
念各屬徵糧科則輕重懸殊其田土肥瘠不等則賦税¶
自難畫一又復降㫖凡隠瞞科則等處止據實按則更¶
定至於額糧稍重之州縣即比照就近適中地方之科¶
則令其核減以紓民力今年正月憲徳以清丈事竣具¶
本代達川民謝恩之詞稱通省士民咸稱清理疆界使¶
<pb:KR2m0053_WYG_200-32b>¶
强無兼并弱無屈抑又荷鴻慈將田不敷糧之户悉予¶
開除疆界既已分明額賦尤為公溥等語朕亦以為經¶
理得宜豈意奸民嘯聚竟引清丈苛虐為言怨白中公¶
然寫為奉㫖清丈豈非該撫憲徳等但以清丈之事稱¶
為奉㫖於已身奏請之處並未曉諭於衆耶陳文魁訴¶
狀内稱上憲愛民如子察寃如神伊既稱頌川省上司¶
是必憲徳等有沽譽於民之道何不將朕之徳意廣為¶
宣播而乃朦混含糊使奸民得以藉口耶憲徳既稱通¶
<pb:KR2m0053_WYG_200-33a>¶
省士民懽呼感戴何以尚有陳文魁楊成禄此等匪類¶
暗結邪黨肆行誹謗可見平日地方大吏化導之未周¶
董戒之不力則深山竆谷安保無惑於妖言而妄為邪¶
議者乎清丈一事既曽奉㫖朕豈肯推卸於臣工但其¶
舉行之由始於該撫陳奏而非朕本意朕不肯推卸於¶
臣工臣工又安可推卸於朕耶數年來朕以此事時為¶
厪念昨據合省謝恩之奏而論似於地方有益其功亦¶
憲徳之功若果如奸民所言則該撫失於覺察咎有所¶
<pb:KR2m0053_WYG_200-33b>¶
歸朕在九重之上萬里之外安能代為之謀耶著憲徳¶
將朕此㫖刋布曉諭務令逺鄉僻壤共知之十一月請¶
　　改成都府屬之松潘衛歸龍安府轄又請復設川¶
　　北道駐保寧府九年二月又請將平武縣之關家¶
　　村石子村檢石壩紅豆樹等處歸江油縣轄擂鼓¶
　　坪鄧家渡等處歸石泉縣轄青蓮壩五郎溝等處¶
　　歸彰明縣轄彰明與龍安府附近請即改𨽻龍安¶
　　並如所請先是建昌總兵趙儒奏請於㑹川寧¶
<pb:KR2m0053_WYG_200-34a>¶
　　　番等處開採鉛砂事下憲徳議行十年三月紫古¶
　　　哵厰商民為兒斯堡生番所殺憲徳言礦厰八處¶
　　　其獲砂多者請仍開採少者封閉以杜釁端¶
諭曰從前趙儒奏請開採彼時朕即不然此舉詳詢憲徳¶
　回奏極言有利無害是以交部議行乃兩年以來並無¶
　成效徒滋煩擾當日奏請是何意見憲徳著交部察議¶
　所開礦厰概行封閉尋議降一級調用行¶
㫖從寛留任十一年正月¶
<pb:KR2m0053_WYG_200-34b>¶
諭曰川省為産米之鄉歴來聴商賈販運從長江至楚以¶
　濟隣省之用雍正九年巡撫憲徳以川省米價稍昻又¶
　復碾辦軍需奏請暫禁商販此不過一時䙮宜之計至¶
　雍正十年川省收成豐稔米價平减憲徳即當奏請開¶
　禁乃至今照前禁遏以致米價不能流通楚省不得川¶
　省之益甚非大臣公平辦事之道況今江浙有需米之¶
　州縣望濟於楚省而該撫不令川米赴楚則隣省何以¶
　資賴著即傳諭憲徳速弛米禁毋蹈遏糴之戒五月請¶
<pb:KR2m0053_WYG_200-35a>¶
　　　移保寧府同知駐南部縣鑄給茶鹽同知闗防又¶
　　　墊江縣新設縣丞移駐高灘場梁山縣縣丞移駐¶
　　　沙河舖從之八月奏鹽道曺源邠混發引目累商¶
諭曰凡一省中鹽課引務莫非汝等督率之責果曹源邠¶
　著有貪婪不法形跡即當列欵糾叅若正改撥不當汝¶
　等何難商酌合宜而更正之今但云不敢隠蔽祈朕勅¶
　部察議竟將鹺政視如無涉然不知是何意見覽奏朕¶
　甚鄙汝等有玷督撫統轄訓飭之任也十二月¶
<pb:KR2m0053_WYG_200-35b>¶
台來京尋授工部尚書十二年六月兼議政大臣七月調¶
　　　刑部尚書仍兼工部尚書事署滿洲正紅旗都統¶
　　　乾隆元年¶
　命赴¶
泰陵督辦工程二年疏劾承辦工程之工部郎中宏通在¶
　　　易私赴鄚州又藉覔料估之人來京日久未歸曠¶
　　　官廢職請交部嚴議尋議革宏通職憲徳失察降¶
　　　一級留任五年卒子夢麟官工部侍郎别有傳¶
<pb:KR2m0053_WYG_200-36a>¶
　¶
　¶
　¶
　¶
　¶
　¶
　¶
　¶
<pb:KR2m0053_WYG_200-36b>¶
　¶
　¶
　¶
　¶
　¶
　¶
　¶
欽定八旗通志卷一百八十六¶
