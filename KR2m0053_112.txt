# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:04.786852
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷九十八 
<pb:KR2m0053_WYG_112-1a>¶
　欽定四庫全書¶
　欽定八旗通志卷九十八¶
　　學校志五(世職幼學學清文學義教場官學京䝉古/語學  算    八旗  學附  盛  八旗)¶
　　　(官學/)　(黒龍江官學/)¶
　　　世職幼學¶
　　　雍正七年閏七月八旗都統議覆都統竒爾薩所¶
　　　奏未及年嵗尚未上朝之佐領世職人員俱著義¶
　　　學肄業等語伏惟我¶
<pb:KR2m0053_WYG_112-1b>¶
皇上振興文教加恩八旗命每旗各立義學将閒散幼穉¶
　　　俱令讀書已咸被陶成矣臣等請照都統竒爾薩¶
　　　條奏将八旗滿洲蒙古漢軍内有未及年嵗尚未¶
　　　上朝之佐領世職人員亦俱令入義學肄業其不¶
　　　在本旗地方居住者令都統将伊之佐領並職名¶
　　　出具印結移咨現住之旗分都統著就近入彼旗¶
　　　義學(謹案義學於乾隆二十三年裁汰/而兩翼别設世職新學詳本卷後)如此則日¶
　　　後上朝於辦理任内事務亦屬有益奉¶
<pb:KR2m0053_WYG_112-2a>¶
㫖依議¶
　　　乾隆元年議准八旗世爵年二十以下者分撥各¶
　　　旗官學一同教習三年期滿該旗大臣逐加考試¶
　　　分别等第引¶
　見録用毎學各増漢教習一人各撥教射教習一人其¶
　　　應給月費等項照例支給¶
　　　三年奏准八旗世爵在官學學習三年期滿引¶
　見録用其雖滿三年而年未及二十嵗者仍留讀書俟¶
<pb:KR2m0053_WYG_112-2b>¶
　　　滿二十嵗後再行請¶
　㫖考試¶
　　　十七年五月奉¶
　上諭近來八旗世襲官多有不習清語騎射流於不堪¶
　　者此皆由自㓜襲官食禄不思上進只求安逸該都¶
　　統亦不勤加教誨之所致也此等官員皆伊祖父所¶
　　立至伊等承襲時因年嵗未及安居無事不勤正務¶
　　任意流弛至於無用若給與差役行走伊等尚可成¶
<pb:KR2m0053_WYG_112-3a>¶
　就但該旗之差役無幾至挑選侍衞竟有求情不到¶
　者著将伊等分入八旗䕶軍營在㕘領䕶軍校䕶軍¶
　上相兼行走令其習學騎射騎射果好奏補實缺如¶
　此可為成就㓜年之道其如何擬派差役坐補陞用¶
　留旗當差之處交軍機大臣㑹同八旗都統前鋒統¶
　領䕶軍統領等合議具奏尋㑹議奏言我¶
皇上念世襲官員躭於安逸恐至無用著将伊等分在¶
　　八旗䕶軍營量其品級擬與差役令其學習武藝¶
<pb:KR2m0053_WYG_112-3b>¶
　　實成就世職官員¶
仁厚之至意也臣等查得八旗世襲官員内除大臣侍¶
　　衞部院衙門各營及别項差役行走人員外其餘¶
　　看守倉庫城街火堆等項官差即世職較多之旗¶
　　分足分為三班若遇有告假患病隨圍等故即不¶
　　足三班若将本旗原有職官移給别項差務則旗¶
　　員之差役似覺過宻只有恩騎尉一項係¶
皇上特恩増設之員未増此項世職之前旗員差役原¶
<pb:KR2m0053_WYG_112-4a>¶
　　無不敷查得現今在旗行走之恩騎尉共一百六¶
　　十餘員即照此數将世襲官與恩騎尉一并挑選¶
　　挑選時臣等㑹同領侍衞内大臣前鋒統領䕶軍¶
　　統領詳細察看将其可學騎射清語者令戴空藍¶
　　翎在侍衞上行走果有行走勤慎騎射清語可觀¶
　　者挑侍衞時指名帶領引¶
見補放如有不習騎射清語當差懶惰者若将伊等駁¶
　　回本旗反遂其好逸之願請交該管大臣㕘奏革¶
<pb:KR2m0053_WYG_112-4b>¶
　　職其餘官員交前鋒統領䕶軍統領三品以上者¶
　　著在副䕶軍㕘領上行走四五品者著在委䕶軍¶
　　叅領行走六品者在䕶軍校上行走七八品者在¶
　　委䕶軍校上行走若有勤學騎射清語當差勉力¶
　　者以副䕶軍㕘領委䕶軍㕘領䕶軍校補用如有¶
　　當差雖勤而騎射清語不能長進者駁回本旗當¶
　　差如有差不力又無長進者即行㕘奏革職将本¶
　　身世職另行襲放如此則世襲官員皆知奮勉有¶
<pb:KR2m0053_WYG_112-5a>¶
　　志者既得上進而於旗員差役亦不至有碍矣再¶
　　八旗年嵗未及之幼官坐食半俸併無行走學習¶
　　之處雖有入學讀書之例而入學者甚少此等幼¶
　　童或驕養過甚不習武藝或自謂身已為官恣意¶
　　妄行或比匪為非故至長大時賢者少而不肖者¶
　　甚多臣查得年嵗未及之幼官共一百七十員若¶
　　特派大臣教誨多有可成臣等詳細議定兩翼各¶
　　設二學将米局現有官房交該部作速修理分給¶
<pb:KR2m0053_WYG_112-5b>¶
　　至管學之員請将頭二品大臣職名請¶
㫖指派所有修理房屋添設教習學内應用煤炭冰水¶
　　等項交該管大臣查例議奏八旗幼官内十嵗以¶
　　上者應令入學習清語騎射俟三年期滿管學大¶
　　臣請¶
㫖派王大臣考騐清語騎射擬定等第頭等者帶領引¶
見恭候¶
聖裁或以部屬或以侍衞用二等者交該旗印房行走¶
<pb:KR2m0053_WYG_112-6a>¶
　　或對品陞用三等者仍給半俸留學俟三年期滿¶
　　考騐若仍無長進則教亦無益此等廢材請即行¶
　　革職将應有世職另選應襲之人承襲如此則八¶
　　旗世僕皆獲黽勉之途有用之材可望多覯矣奉¶
㫖依議嗣後年幼襲官之人至十嵗以上即照此例令¶
　其入學所有在侍衞處䕶軍營行走者俟朕木蘭回¶
　鑾後親身考騐将此先行曉示令伊等各知奮勉如¶
　臨時仍有不能射箭者即照所請革職¶
<pb:KR2m0053_WYG_112-6b>¶
　　是年管理左右翼世職官學大臣議奏臣等将八¶
　　旗米局酌量就近之處鑲黄正白㑹立一學鑲白¶
　　正藍㑹立一學正黄正紅㑹立一學鑲紅鑲藍㑹¶
　　立一學每翼派㕘領二員輪流稽察所有學務令¶
　　其管理每學派領催二名馬甲八名分作三班聽¶
　　候差遣𫝊事臣等不時到學考察庶不至於怠惰¶
　　廢弛矣至於挑取滿教習查漢軍義學例在該旗¶
　　滿洲閒散官員筆帖式或革職降級人員内挑取¶
<pb:KR2m0053_WYG_112-7a>¶
　　每月給銀二兩若無米石者折給米價銀一兩今¶
　　幼官學教習請照例於每翼挑取四人每學分設¶
　　二員均給公費其教習騎射之人在䕶軍校驍騎¶
　　校前鋒䕶軍内每翼各選四人照國子監助教例¶
　　每月給公費銀一兩五錢如果教導有方俟三年¶
　　期滿交部議叙不善教誨者即将該員駁回本旗¶
　　係職官則交部察議兵丁則鞭責革退又原奏内¶
　　有領給冰炭一項但支領氷炭等物車馬煩冗請¶
<pb:KR2m0053_WYG_112-7b>¶
　　每月改給公費銀四兩以為氷炭茶水之用所有¶
　　經費均於八旗官房租銀内輪流動用年終奏銷¶
　　奉¶
㫖知道了¶
　　是年奏准八旗世爵既經於兩翼設立官學教導¶
　　将現在官學肄業之世爵子弟咨回各旗所有八¶
　　旗官學増設之漢教習一人相應裁汰教射教習¶
　　亦咨本旗¶
<pb:KR2m0053_WYG_112-8a>¶
　　三十八年四月奉¶
上諭據范時綬奏稱現在官學讀書之鑲白旗滿洲恩¶
　騎尉倭什洪額素日庸愚懶惰教習等欲加責懲詎¶
　倭什洪額即以小刀自傷頭顱請将倭什洪額革職¶
　交該旗養傷俟平復時嚴加管束所遺恩騎尉另選¶
　承襲等語設立官學令年幼世襲官員在彼學習清¶
　語騎射原係造就伊等之隆恩倭什洪額素日並不¶
　上𦂳學習而教習等欲加責懲伊竟不服從反用小¶
<pb:KR2m0053_WYG_112-8b>¶
　刀自傷額顱甚属無恥倭什洪額身係滿洲世職豈¶
　宜如是況恩騎尉一官原因伊祖先所得世職襲次¶
　已滿朕復念彼勞績特恩賞給正宜感激朕恩上𦂳¶
　學習而反甘自暴棄實屬不堪若不嚴行處治何以¶
　炯戒滿洲世僕著将倭什洪額革職銷除旗籍發往¶
　黑龍江所有恩騎尉停止承襲其管理官學之大臣¶
　章京教習等著交部分别察議並将此通諭八旗知¶
　之¶
<pb:KR2m0053_WYG_112-9a>¶
　　　　　　以上世職幼學¶
　　　清文學¶
　　　雍正七年九月禮部議覆副都統劉汝霖所奏八¶
　　　旗漢軍各在就近地方選擇官房十數間立一清¶
　　　文學於滿洲閒散官員内擇其人品端方通曉清¶
　　　文者二人以充教習将佐領下無力延師之人揀¶
　　　選入學讀書再令本㕘領不時稽察其中有文理¶
　　　精通者於各部院考取繙譯時許本旗咨送以備¶
<pb:KR2m0053_WYG_112-9b>¶
　　　考用其粗能通文射箭者即在本旗挑補領催馬¶
　　　甲以備抄録檔案之用至於所選教習果能實心¶
　　　効力教導有方請¶
㫖交部議叙等語查八旗漢軍都統辦理事務用清文之¶
　　　處居多漢軍子弟學習清文甚屬𦂳要若不另設¶
　　　清文義學専司教訓而漢軍子弟清文生疎一切¶
　　　書寫事件恐致錯誤應如劉汝霖所奏令八旗漢¶
　　　軍各在本旗近地設立義學一所於毎佐領揀選¶
<pb:KR2m0053_WYG_112-10a>¶
　　　一二人入學専習清文其教習交與滿洲都統㑹¶
　　　同漢軍都統於滿洲閒散官筆帖式或因公詿誤¶
　　　人員内擇其精通清文堪以管教者二人充補又¶
　　　於漢軍本旗内選善射者一二人乗子弟之暇教¶
　　　習射箭其所選教習官則月給公費銀二兩若閒¶
　　　散人則月給錢糧二兩米二斛其米石折銀俱在¶
　　　漢軍本旗公費銀兩内給與再令本旗㕘領不時¶
　　　稽察課業如子弟文理精通情願考試繙譯者吏¶
<pb:KR2m0053_WYG_112-10b>¶
　　　部考取筆帖式時即閒散人亦准其具呈送考其¶
　　　粗能通文射箭者即在本旗挑補領催馬甲以備¶
　　　抄録檔案之用如有志上進願仍在義學肄業各¶
　　　聽其便該旗不得勒令挑補領催馬甲倘教習等¶
　　　視為具文不盡心教導本旗查出題㕘如果勤加¶
　　　教誨三年内子弟能熟清文本旗分别等第請¶
㫖交部議叙如此則漢軍皆嫻熟清文射法而我¶
皇上作養之恩益溥徧無既矣奉¶
<pb:KR2m0053_WYG_112-11a>¶
㫖依議選擇教習人員著帶来引見¶
　　　十月八旗王大臣議覆㕘領阿魯所奏毎甲喇請¶
　　　立一清文學舍除大臣官員子弟情願在家學習¶
　　　及官學讀漢書者外其十二嵗以上餘丁俱令入¶
　　　學習清書騎射教導倫理等語查滿洲佐領下餘¶
　　　丁雖俱交能清文之領催馬甲等教訓並未立有¶
　　　學舍應如阿魯所請毎甲喇立一學舍教訓除漢¶
　　　軍餘丁已照劉汝霖條奏立學外其滿洲䝉古旗¶
<pb:KR2m0053_WYG_112-11b>¶
　　　分請於旗下官員内每甲喇選擇五間令為學舍¶
　　　若該旗無房於他旗附近之房選擇五間立為學¶
　　　舍於毎旗前鋒䕶軍領催馬甲内挑老成通曉清¶
　　　文能教訓者二人令為師長除大臣子弟願入官¶
　　　學義學讀漢書及在家學習外其十二嵗以上餘¶
　　　丁俱令教清文清語每甲喇或章京或驍騎校派¶
　　　出一員令教導倫理騎射其䝉古旗分亦照此設¶
　　　立學舍並教以䝉古語該㕘領不時稽察臣等亦¶
<pb:KR2m0053_WYG_112-12a>¶
　　　不時稽察一年一次考試其教訓好者官員則給¶
　　　以紀録兵丁則記檔遇應陞之處送名若不以事¶
　　　為事教導惰懈者官員則題㕘察議兵丁則革退¶
　　　另選如此則餘丁皆得仰沾¶
皇恩不數年間俱得成就矣奉¶
㫖依議¶
　　　十二年議准清文學年滿教習分為三等其所教¶
　　　子弟内有能考中繙譯外郎筆帖式者作為頭等¶
<pb:KR2m0053_WYG_112-12b>¶
　　　交部議叙所教子弟雖未有考試之人有能寫清¶
　　　字楷書併粗通繙譯者将該教習作為二等再留¶
　　　學三年如所教子弟止能寫清字併粗通清語者¶
　　　作為三等撥回原處¶
　　　乾隆三年議准八旗漢軍清文教習年滿者所教¶
　　　子弟肄業果優有能考中繙譯外郎筆帖式繙譯¶
　　　生員者作為頭等仍照原議交部議叙若雖無考¶
　　　中之人尚有能寫清字楷書併粗通繙譯及通曉¶
<pb:KR2m0053_WYG_112-13a>¶
　　清話者為二等照原議留學三年若所教之人並¶
　　無粗曉繙譯清話又不能繕寫清字楷書是該教¶
　　習並不實心教誨係現任筆帖式閒散官充當者¶
　　即時交部查議係廢員充當者即時駁回永不叙¶
　　用仍嚴飭稽察之㕘領官不時查報¶
　　二十三年奉¶
㫖裁去八旗義學此項八旗清文學仍行存留遇有教¶
　習缺出仍照例奏請補授遇有考試貼寫中書筆¶
<pb:KR2m0053_WYG_112-13b>¶
　帖式繙譯謄録等項其義學内學生仍准一體考試¶
　　　　　以上清文學¶
　　教塲官學¶
　　雍正元年九月八旗都統議奏查八旗教塲盖造¶
　　房屋令貧乏兵丁居住每月每旗派㕘領一員在¶
　　教塲居住稽查飲酒賭博等事兵丁有犯将該㕘¶
　　領照例治罪兹因日久未免漸弛請嚴行稽查倘¶
　　有疎忽從重議處至教塲内居住兵丁無力延師¶
<pb:KR2m0053_WYG_112-14a>¶
　　　教訓子弟應於各教塲俱設一學該旗選擇老成¶
　　　善清書騎射者二人令其教習各都統等揀擇地¶
　　　方交部造房五間以為學舍如此則教塲兵丁子¶
　　　弟俱有肄業之所庶可仰副¶
聖主教育滿洲之至意也奉¶
㫖依議¶
　　　十年奉¶
上諭圓明園兵丁朕從前未經細看此次大閱細看沿途¶
<pb:KR2m0053_WYG_112-14b>¶
　站立管道之兵丁氣象較前甚優圓明園之八旗及内¶
　府三旗賞給教習令伊等子弟學習漢書著果親王等¶
　議奏¶
　　　是年四月果親王允禮等議覆八旗及内府三旗¶
　　　營房向因地勢建造故相隔逺近不一今䝉¶
聖恩設立學舍當視營房之逺近建造查鑲黄正黄正白¶
　　　鑲白四旗營房相近應造學舍一所設教習二名¶
　　　正紅鑲紅二旗營房相近應造學舍一所設教習¶
<pb:KR2m0053_WYG_112-15a>¶
　　　一名正藍鑲藍二旗營房相隔甚逺不便設立一¶
　　　學毎旗各應造學舍一所各設教習一名其内府¶
　　　三旗既同一營房應造學舍一所設教習一名共¶
　　　造學舍五所挑取教習六名其教習於八旗及内¶
　　　府生員内擇其能訓誨者為之四年一換每月給¶
　　　錢糧二兩每年三季共給米二十一斛二斗如有¶
　　　善於教訓誠屬優等者咨行吏部以筆帖式補用¶
　　　其平常者駁回該旗其教誨甚劣者将生員革退¶
<pb:KR2m0053_WYG_112-15b>¶
　　　其缺另行挑取奉¶
㫖依議¶
　　　　　　以上教塲官學¶
　　　䝉古語學¶
　　　雍正元年十一月副都統竒爾薩奏請八旗蒙古¶
　　　佐領下各建立官學教習䝉古書話尋八旗都統¶
　　　等議奏每旗設立一學揀選能䝉古書話者為助¶
　　　教教習子弟於毎佐領下擇可學者一人令其肄¶
<pb:KR2m0053_WYG_112-16a>¶
　　　業其助教員缺交吏部㑹同理藩院考取引¶
見補授再於八旗前鋒䕶軍領催馬甲内擇其能蒙古書¶
　　　話者令協同助教教習其如何録用之處應交部¶
　　　另議具奏尋吏部議得助教八人外其協同教習¶
　　　之人遇助教缺出由理藩院考選擬定正陪咨送¶
　　　吏部引¶
見補授其肄業人等准其考試以䝉古筆帖式補用並奉¶
㫖依議¶
<pb:KR2m0053_WYG_112-16b>¶
　　　　　　以上䝉古語學¶
　　　算學¶
　　　康熙九年九月¶
諭禮部天文闗係重大必選擇得人令其専心習學方能¶
　通曉精微可選取官學生與漢天文生一同習學有精¶
　通者俟欽天監員缺考試補用¶
　　　尋禮部議於官學生内每旗選取十名交欽天監¶
　　　分科學習有精通者俟滿漢博士缺出補用¶
<pb:KR2m0053_WYG_112-17a>¶
詔從所議¶
　　　雍正十二年奏准康熙五十二年設算學於¶
　　暢春園之䝉養齋簡大臣官員精於數學者司其事¶
特命皇子親王董之選八旗世家子弟學習算法又簡滿¶
　　　漢大臣翰林官纂修數理精藴及律吕諸書至雍¶
　　　正元年告成¶
御製序文鐫版頒行自明季司天失職過差罕稽至此而¶
　　　推步測驗㒺不協應際此理數大備之時正當淵¶
<pb:KR2m0053_WYG_112-17b>¶
　　　源傳授垂諸億萬斯年應於八旗官學増設算學¶
　　　教習十有六人教授官學生算法毎旗官學擇資¶
　　　質明敏者三十餘人定以未時起申時止學習算¶
　　　法¶
　　　乾隆三年奏准設立官學教養八旗子弟専以讀¶
　　　書繙譯為業以備将来録用至算法一藝理數精¶
　　　微非童稚所能驟通況以一時之蹔教授三十餘¶
　　　人勢難遍及又按算法乃欽天監専司其如何教¶
<pb:KR2m0053_WYG_112-18a>¶
　　習録取之處應令酌量辦理其官學生習算法概¶
　　行停止(案停止算學係由/尚書孫嘉淦奏准)¶
　　又奏准算學設漢教習二人即於奏停八旗官學¶
　　内教習算學之人充補月廩等項照八旗官學漢¶
　　教習例五年期滿果能盡心訓課著有成效者該¶
　　管大員奏交吏部議叙舉人筆帖式充補者交與¶
　　欽天監以靈臺郎補用貢監生員充補者以挈壺¶
　　正補用官學生算學生充補者以博士補用将来¶
<pb:KR2m0053_WYG_112-18b>¶
　　教習員闕於奏停教習㧞補完日令該管大員㑹¶
　　同欽天監於學内教習有成之人考選充補¶
　　又奏准就欽天監附近専立算學一所額設滿洲¶
　　漢人各十有二人蒙古漢軍各六人滿洲蒙古漢¶
　　軍即於八旗官學内擇其從前曽學算法資性相¶
　　近願學者不拘旗分選取漢人無論舉貢生童或¶
　　世業子弟取同鄉京官印結具呈國子監㑹同管¶
　　理算學大臣考試秉公録取(案復設算學於欽天/監附近之地係由大)¶
<pb:KR2m0053_WYG_112-19a>¶
　　(學士鄂爾/泰議准)¶
　　又奏准算法中線面體三部各限一年通曉七政¶
　　共限二年毎季小試嵗終大試由算學㑹同欽天¶
　　監考試勤敏者奨勵怠惰者黜退别補¶
　　又奏准算學生每月膏火照官學生例在本旗咨¶
　　領¶
　　又議准欽天監天文生向於本旗考取生監補用¶
　　今應将五年期滿算學生學有成效者由該管大¶
<pb:KR2m0053_WYG_112-19b>¶
　　員㑹同欽天監秉公考取擬定名次咨吏部注冊¶
　　俟各本旗天文生缺挨補至考取生監停其補用¶
　　再天文生每旗滿洲二人漢軍一人並無䝉古今¶
　　算學生既有䝉古六人為數無多應與滿洲算學¶
　　生一同考送吏部按定名次歸各該旗補用漢算¶
　　學生五年期滿一同考取舉人引¶
見以博士用貢監生童以天文生補用¶
　　四年奏准算學隸國子監管轄應稱國子監算學¶
<pb:KR2m0053_WYG_112-20a>¶
　　所有考校一應文移案卷即用監印鈐盖¶
　　又奏准算學教習之飯食衣服由監行文支給¶
　　十年奏准欽天監肄業生二十四人撥歸算學肄¶
　　業毋庸别給膏火倘教習不敷即選學業有成之¶
　　算學生協同分教已補者即食本俸未補者仍領¶
　　學生膏火一應教習應試考取天文生均照算學¶
　　生例¶
　　十二年奏准算學額設教習二人協同分教三人¶
<pb:KR2m0053_WYG_112-20b>¶
　　嗣後教習未滿五年分教未經實授遇有陞任如¶
　　實心訓課勤慎稱職之人均仍留教習令滿五年¶
　　奏明交部議叙¶
　　二十五年國子監将滿洲算學生咨送吏部考試¶
　　庫使部咨算學係題明専用天文生之人不應選¶
　　用别項不便准考隨經算學咨稱查乾隆四年五¶
　　月内議准算學事宜欵内有八旗算學生應試照¶
　　官學生例辦理之語既有應試二字則凡官學生¶
<pb:KR2m0053_WYG_112-21a>¶
　　應試之處自應遵照原議送考尋部復咨云既有¶
　　八旗算學生應試照官學例辦理之條自應准其¶
　　與考但查原題内稱算學生學有成效不應選用¶
　　别項今送考庫使之算學生仍咨算學查明如係¶
　　尚未成效之人既咨送國子監造冊送部以便一¶
　　體考試¶
　　附國子監所載則例¶
　　一八旗算學生告假告病由算學咨明國子監轉¶
<pb:KR2m0053_WYG_112-21b>¶
　　咨該旗暫停膏火其銷假病愈者由算學将到學¶
　　日期咨明仍給膏火¶
　　一八旗算學生開缺另補由算學辦理咨明國子¶
　　監轉咨該旗将開缺之算學生膏火停止其頂補¶
　　之官學生将錢糧裁除外即支給算學生膏火¶
　　一八旗算學生取中天文生由算學移知國子監¶
　　轉咨該旗将膏火停止¶
　　一八旗算學生告回本學由算學咨明國子監仍¶
<pb:KR2m0053_WYG_112-22a>¶
　　　令在官學讀書¶
　　　一八旗候補之算學生情願隨學肄業由算學咨¶
　　　明國子監轉飭該生隨學肄業如有已經本監咨¶
　　　退之處亦聲覆查照(隨學肄業各生仍食官學生/錢糧乾隆十一年國子監因)¶
　　　(隨學人數過多知照算/學酌定以十二人為準)¶
　　　一算學教習衣服靴帽由算學移付國子監之繩¶
　　　愆㕔與八旗漢教習一體辦理¶
　　　　　　以上算學¶
<pb:KR2m0053_WYG_112-22b>¶
　　　附八旗義學(謹案八旗義學已于乾隆二十三年/裁汰今附志其源委於此以備稽考)¶
　　　康熙三十年禮科給事中博爾濟疏請立¶
　　盛京兩翼官學得¶
㫖京師八旗各佐領下㓜童由各佐領内擇其優長之人¶
　令其教習讀書及馬歩箭著九卿一并議奏九卿等議¶
　　　覆京師八旗子弟讀漢書者考取生員舉人進士¶
　　　時仍令射馬步箭能者方准作文考試其餘㓜童¶
　　　十嵗以上者本佐領各選一人教習滿洲旗分教¶
<pb:KR2m0053_WYG_112-23a>¶
　　　滿書滿語蒙古旗分教滿洲䝉古書語漢軍旗分¶
　　　教滿書滿語並教馬步箭仍令各佐領驍騎校稽¶
　　　查将此學名為義學¶
詔從所議¶
　　　雍正元年十二月奉¶
恩詔養育人材首以學校為要宗室内有俊秀情願讀書¶
　及八旗秀才童生内有家貧不能延師者宜各設立學¶
　堂一概教育¶
<pb:KR2m0053_WYG_112-23b>¶
　　　四年四月禮部議八旗設立學堂分左右翼每翼¶
　　　各於公所設立學堂二所各設漢書教習二員滿¶
　　　漢書教習二員旗人内有家貧不能延師之秀才¶
　　　童生情願讀漢書者令入漢學堂教習情願讀滿¶
　　　漢書者令入滿漢書學堂學習其漢書教習於吏¶
　　　部咨取守部舉人於國子監咨取恩拔嵗副貢生¶
　　　其滿漢書教習於八旗咨取舉人恩拔嵗副貢生¶
　　　臣部奏請¶
<pb:KR2m0053_WYG_112-24a>¶
簡命大臣考選才學優長清漢精通者充職三年期滿咨¶
　　　送吏部舉人照留京進士教習之例以應補之缺¶
　　　即用貢生照國子監教習之例以應補之缺補用¶
　　　其學堂於兩翼現有官房奏撥四所由工部修理¶
　　　書桌椅櫈等項亦由工部置辦臣部派司官二員¶
　　　専管臣等亦不時稽查其學習生童有不肯専心¶
　　　誦讀不聽教誨者即行懲責不許復入學堂教習¶
　　　内有不肯盡心教導或行止不端者指名㕘革其¶
<pb:KR2m0053_WYG_112-24b>¶
　　　教習照内教習之例毎月給錢糧二兩每年給米¶
　　　二十四斛看守學堂房屋及𫝊事人於禮部所有¶
　　　八旗𫝊事披甲内每旗派撥一名奉¶
㫖依議其稽查與翰林院衙門㑹同嚴查不可推諉¶
　　　六年十一月副都統韓光基奏言兩旗共立一學¶
　　　八旗入學讀書之子弟毎旗不過數人且有竟無¶
　　　一人者盖因兩旗之人各自散處其逺者或值天¶
　　　寒或值雨水難行不能就學所以至於乏人請於¶
<pb:KR2m0053_WYG_112-25a>¶
　　　八旗官房内量其足用揀擇四所共為八所毎旗¶
　　　各立一學増添教習四員共為八員毎學一員其¶
　　　入學讀書之人不必限定額數年二十以下十嵗¶
　　　以上情願讀書者俱令入學如有讀書不能成就¶
　　　者仍照常挑取兵丁或所居與别旗學舍相近情¶
　　　願就近讀書者聽其自便将此交禮部與八旗同¶
　　　行管轄其教習三年考滿及一應需用等項俱交¶
　　　禮部承管至揀選讀書子弟督查怠玩等事每旗¶
<pb:KR2m0053_WYG_112-25b>¶
　　　𣲖㕘領一員輪流承管如禮部承管事件或致廢¶
　　　弛及教習等訓誨不勤有悞子弟令該旗大臣查¶
　　　㕘如本旗承管事件或致廢弛亦令禮部查㕘管¶
　　　理旗務王大臣議如所請奉¶
㫖依議¶
　　　乾隆八年三月禮部奏從前考取八旗義學教習¶
　　　人員業經充補正擬照例奏請考試據滿洲文進¶
　　　士徳音繙譯進士雙圖等具呈情願一體考試查¶
<pb:KR2m0053_WYG_112-26a>¶
　　文進士繙譯進士向無考試八旗教習之例可否¶
　　准其考試恭候¶
欽定奉¶
㫖准其考試¶
　　十五年奉¶
諭㫖嗣後各旗義學教習所教學生内考中一二名者¶
　仍留學三年考中三名者交部議叙¶
　　二十三年二月奉¶
<pb:KR2m0053_WYG_112-26b>¶
上諭國家設立官學原欲成就人才而近来八旗義學¶
　徒有虚名而無實益況已有咸安宫國子監官學又¶
　兩翼新設幼官學此等學内八旗士子盡可肄業又¶
　何必留此無用官學反至於旗人有悞著将義學裁¶
　去所有咸安宫等處官學交該管大臣必以成人才¶
　收實效為急務将武藝騎射清語留心教誨即如讀¶
　漢書者亦必使之崇尚實學盡除虛浮惡習斷不可¶
　有虚名而無實益前經降㫖交部臣明白回奏該部¶
<pb:KR2m0053_WYG_112-27a>¶
　　將伊等平素懈弛之處飾辭具奏甚屬不曉事體除¶
　　歸宣光在部未久免其交部外其餘大臣俱著交部¶
　　察議¶
　　　　　　以上八旗義學¶
　　盛京八旗官學¶
　　　康熙三十年禮科給事中博爾濟疏言¶
　　盛京府州縣俱設立學校考取士子¶
　　盛京左右兩翼亦應各設官學酌選俊秀㓜童設立¶
<pb:KR2m0053_WYG_112-27b>¶
　　　滿漢官教習滿漢書馬步箭即於¶
　　盛京各部衙門筆帖式烏林人缺出補用得¶
㫖著九卿議奏九卿等議覆¶
　　盛京係發祥重地教育人材宜與京師一體應如博¶
　　　爾濟所請¶
　　盛京左右兩翼各設官學二處将彼處俊秀幼童各¶
　　　旗選取十名每翼四十名滿學各二十名教讀滿¶
　　　書習馬步箭漢學各二十名教讀滿漢書習馬歩¶
<pb:KR2m0053_WYG_112-28a>¶
　　　箭交與¶
　　盛京禮部堂官不時稽查操演如¶
　　盛京有各部衙門筆帖式烏林人缺出照例補用滿¶
　　　學設滿文助教各一員漢學設通滿漢文助教各一¶
　　　員俱由吏部考授其漢學令奉天府尹於¶
　　盛京生員内擇其才學優長者各二名令其教讀學¶
　　　舎由¶
　　盛京工部撥給¶
<pb:KR2m0053_WYG_112-28b>¶
詔從所議¶
　　　是年覆准¶
　　盛京左右兩翼設立滿漢官學其漢學行文府尹於¶
　　盛京生員中各取教習二名所取係廩生既充教習¶
　　　廩糧停其支給應照京城八旗教習之例給倉米¶
　　　十二石由¶
　　盛京戸部支給其廩缺另行㧞補鄉試之年仍照例¶
　　　准其鄉試¶
<pb:KR2m0053_WYG_112-29a>¶
　　雍正二年覆准¶
　盛京八旗教習舊例於奉錦二府屬生員内考取今¶
　　各學生員就考者少著将奉錦二府屬恩拔嵗副¶
　　各貢生并生員一體與考秉公遴選學優者充職¶
　　三年期滿咨送吏部仍照舊叙用¶
　　十年¶
　盛京八旗設義學四處選取漢軍俊秀子弟每旗各¶
　　十五名每學各三十名選學官教習滿漢書及馬¶
<pb:KR2m0053_WYG_112-29b>¶
　　步箭奉天将軍司其事¶
　　乾隆二年定¶
　盛京照京師例宗室覺羅共設立一學内設繙譯教¶
　　習四人騎射教習四人漢書教習四人其漢書教¶
　　習於奉天府舉人貢生内由府尹考取¶
　盛京禮部序補三年期滿府尹等出具考語咨送宗¶
　　人府與京師覺羅教習一體帶領引¶
見以知縣教職分别補用¶
<pb:KR2m0053_WYG_112-30a>¶
　　二十八年議准¶
　盛京左右兩翼官學左翼四旗内滿洲官學生三十¶
　　六名漢軍官學生四名包衣官學生三十名右翼¶
　　四旗内滿洲官學生三十四名䝉古官學生二名¶
　　漢軍官學生四名包衣官學生三十名左翼内並¶
　　無蒙古之缺應将左翼滿洲官學生定為三十四¶
　　名所裁二缺改為䝉古以昭畫一¶
　　四十三年五月禮部奏言據宗人府稱¶
<pb:KR2m0053_WYG_112-30b>¶
　盛京宗學覺羅學漢教習向来額設三人奉天府尹¶
　　於所屬舉人貢生内考取由¶
　盛京禮部序補教習漢書三年期滿府尹等出具考¶
　　語咨送宗人府與京師覺羅學漢教習一體帶領¶
　　引¶
見以知縣教職分别補用臣等伏思¶
　盛京宗室覺羅向来立有官學専為通曉漢文而設¶
　　但宗室覺羅子弟自當熟嫻弓馬及學習繙譯為¶
<pb:KR2m0053_WYG_112-31a>¶
　　先務至欲兼習漢文則該處之舉貢生員等自為¶
　　師承留心講貫即無難於通曉若必官為設學而¶
　　考充教習者仍即係本地之人徒為該教習等進¶
　　身之捷徑其於官學諸生並不能有所禆益請将¶
　盛京額設宗學覺羅學漢教習之例停止其現在已¶
　　補教習及先經考取未補者均毋庸復令充補以¶
　　黜虚名而崇實政奉¶
㫖知道了¶
<pb:KR2m0053_WYG_112-31b>¶
　　四十九年八月奉¶
上諭據穆精阿等奏閱盛京禮部考試助教繙譯卷七¶
　本求取通篇穏順者殊不可得僅擇其文理稍順疵¶
　謬尚少之卷擬取二本助教有教學之責自應選擇¶
　嫻習繙譯者送考以便㧞補何至咨到七卷内竟無¶
　通篇穏妥之卷此項試卷向例係将軍㑹同禮部兵¶
　部考試自不應漫無去取濫行咨送且此等應試之¶
　人平日豈竟無所講習遽應考試耶著傳諭永瑋等¶
<pb:KR2m0053_WYG_112-32a>¶
　即将此次試卷因何平常之處據實覆奏¶
　　　　　以上　盛京八旗官學¶
　　黑龍江官學¶
　　康熙三十四年題准黑龍江將軍所轄官兵内有¶
　　新滿洲席北索倫達呼里等應於黙爾根地方兩¶
　　翼各設學一處毎翼設教官一員将新滿洲席北¶
　　索倫達呼里及上納貂皮達呼里等每佐領選取¶
　　俊秀幼童各一名教習書義應補教官之人該将¶
<pb:KR2m0053_WYG_112-32b>¶
　　軍選擇優長者將姓名咨送吏部其教官照京師¶
　　例稱為助教學舍該將軍撥給(按黙爾根助教由/黒龍江将軍揀選)¶
　　(充/補)¶
　　　　　以上黑龍江官學¶
　¶
　¶
　¶
欽定八旗通志卷九十八¶
