# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:05.892485
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百四十
<pb:KR2m0053_WYG_154-1a>¶
　欽定四庫全書¶
　欽定八旗通志卷一百四十¶
　　人物志二十¶
　　　大臣傳六(滿洲鑲黄旗六蘇勒達立馬斯喀丹/馬齊巴錫音徳  莾鵠    傅爾)¶
　　　　蘇勒達¶
　　　蘇勒達滿洲鑲黄旗人姓𤓰勒佳原内大臣巴哈¶
　　　第二子也初任侍衛康熈二十一年授䕶軍叅領¶
　　　兼佐領明年擢鑲黄旗蒙古副都統尋調滿洲副¶
<pb:KR2m0053_WYG_154-1b>¶
　　　都統累遷䕶軍統領前鋒統領二十六年擢鑲黄¶
　　　旗䝉古都統二十八年¶
命為領侍衛内大臣㑹噶爾丹與喀爾喀搆釁侵掠邉境¶
　　　二十九年六月蘇勒達奉¶
命率将校往科爾沁調兵統駐要地時科爾沁親王班第¶
　　　駐圖斯噶爾圖山其兵赴調者僅半喀喇沁阿巴¶
　　　噶奈曼土黙特諸部兵亦未至蘇勒達䟽¶
聞隨移檄諸部速敇軍伍進發㑹噶爾丹已深入烏珠穆¶
<pb:KR2m0053_WYG_154-2a>¶
　　　沁¶
上命裕親王福全為撫逺大将軍出古北口恭親王常寜¶
　　　為安北大将軍出喜峯口¶
詔蘇勒達俟䝉古諸部軍畢集協力㑹剿七月蘇勒達同¶
　　　土謝圖親王沙津等率兵赴巴林八月㑹大軍合¶
　　　擊大敗噶爾丹于烏蘭布通噶爾丹遣使同濟農¶
　　　胡土克圖至裕親王營設誓歸誠裕親王信之檄¶
　　　蘇勒達所統諸路兵勿擊蘇勒達知噶爾丹将遁¶
<pb:KR2m0053_WYG_154-2b>¶
　　　欲覊縻之遣使紿噶爾丹與語噶爾丹不應乗間¶
　　　越營遁去十一月師旋王大臣議裕親王等調度¶
　　　乖方賊敗不即追剿乃檄止蘇勒達進兵致窮㓂¶
　　　逃遁應革爵蘇勒達亦罰俸一年得¶
㫖噶爾丹奔竄時若蘇勒達等率兵邀撃可以就擒乃領¶
　兵王大臣反阻使勿進蘇勒達等亦遂聴從不復追剿¶
　俱應依議治罪但已擊敗厄魯特兵噶爾丹逺遁諸王¶
　大臣槩從寛免革于是蘇勒達亦免罰俸三十四年五¶
<pb:KR2m0053_WYG_154-3a>¶
　　　月噶爾丹復犯邉¶
　上欲發兵進𠞰先檄¶
　　盛京諸處兵設伏圖拉左近伺之¶
命蘇勒達與領侍衛内大臣等詳議蘇勒達言我兵不必¶
　　　即趨圖拉當誘其深入一舉殄滅若彼逡廵不進¶
　　　俟偵實再行議奏¶
上嘉納之三十五年三月¶
上統師親征由中路進以撫逺大将軍費揚古由西路㑹¶
<pb:KR2m0053_WYG_154-3b>¶
　　　剿五月¶
上駐蹕什巴爾台距敵營甚近而費揚古軍甫至圖拉奏¶
　　　緩師期¶
上以我軍既逼敵境不必俟費揚古當即前行令王大臣¶
　　　等集議蘇勒達與内大臣馬斯喀等議進剿與¶
上意合㑹噶爾丹濳遁¶
上密諭費揚古絶其歸路敗之於特埒爾濟口俘斬無算¶
　　　噶爾丹僅引數騎逺竄乃¶
<pb:KR2m0053_WYG_154-4a>¶
命班師是年九月蘇勒達復扈¶
駕出居庸闗廵行塞北經理軍務¶
賜内廐馬十一月還京三十六年卒¶
賜祭葬如例諡恪僖¶
　　　　馬斯喀(弟馬武/)¶
　　　馬斯喀滿洲鑲黄旗人姓富察米思翰長子也初¶
　　　任侍衛兼佐領¶
聖祖仁皇帝康熈二十七年由䕶軍叅領授武偹院卿明¶
<pb:KR2m0053_WYG_154-4b>¶
　　　年遷鑲黄旗滿洲副都統尋兼内務府總管三十¶
　　　四年擢領侍衛内大臣三十五年正月¶
命兼管火器營事二月¶
上親統大軍由中路征噶爾丹馬斯喀領鑲黄旗鳥鎗兵¶
　　　以從先期奉¶
命同内大臣等議定出征營陣隊伍序次三月¶
駕駐郭和蘇台¶
命閲留牧馬匹還奏留牧馬匹數逾二千僅有阿巴噶䝉¶
<pb:KR2m0053_WYG_154-5a>¶
　　　古總管派八十人守視應於蘇尼特諸蒙古増派¶
　　　六十人各以其長官董率分馬羣為七以二十人¶
　　　管一羣擇水草佳處牧放悉令阿巴噶總管竒塔¶
　　　特稽察遇盗馬者覊候治罪¶
上允其奏四月¶
駕駐什巴爾台距克嚕倫河已近而西路軍尚未至圖拉¶
諭王大臣集議機宜信郡王鄂札等請駐師稍待馬斯喀¶
　　　同内大臣蘇勒達明珠等議奏曰西路軍為雨所¶
<pb:KR2m0053_WYG_154-5b>¶
　　　滯未克遄行無庸待之宜即進薄敵營¶
上從馬斯喀等議五月師至克嚕倫河噶爾丹望見¶
御營大驚奔竄¶
上親統師追至拖諾山¶
命馬斯喀為平北大将軍率兵進剿至巴顔烏蘭噶爾丹¶
　　　先已遇西路軍于特哷勒濟轉戰至昭莫多大敗¶
　　　竄遁其属下丹巴哈什哈等率百餘人赴巴顔烏¶
　　　蘭乞降馬斯喀迎㑹西路軍収集降人千餘奉¶
<pb:KR2m0053_WYG_154-6a>¶
詔遣官衛送至張家口外乃班師任事如舊列議政大臣¶
　　　九月扈¶
駕出邉經理軍務十二月¶
命率兵駐大同三十六年正月授昭武将軍移師赴寜夏¶
　　　閏三月¶
勅㕘贊撫逺大将軍費掦古軍務先是伊拉古克三胡土¶
　　　克圖自内地盗馬逃歸噶爾丹至是噶爾丹死率¶
　　　三百餘人奔投策妄阿喇布坦四月費掦古令馬¶
<pb:KR2m0053_WYG_154-6b>¶
　　　斯喀以降人導引率兵追之馬斯喀行越月至摩¶
　　　該圖知伊拉古克三胡土克圖逺去已數日不能¶
　　　追及引兵還¶
上遣侍郎常綬等齎¶
敕往諭䇿妄阿喇布坦得伊拉古克三胡土克圖及其弟¶
　　　䝉額里以歸磔誅之議政大臣等以馬斯喀追剿¶
　　　遲緩論革任得¶
㫖馬斯喀辦内務府事尚優從寛留内務府總管及佐領¶
<pb:KR2m0053_WYG_154-7a>¶
　　　四十一年授鑲白旗䝉古都統四十三年六月卒¶
賜銀千兩¶
遣内大臣一員侍衛十員奠茶酒並¶
命皇子於發引時往送¶
賜祭葬如典禮諡襄貞弟馬武亦由侍衛兼管佐領康熈¶
　　　二十七年以一等侍衛同學士開音布奉¶
命閲視中河先是河道總督靳輔議開中河滙駱馬湖之¶
　　　水以通漕漕運總督慕天顔謂中河雖開不久即¶
<pb:KR2m0053_WYG_154-7b>¶
　　　淤徒費無益至是工竣馬武同開音布往閲還奏¶
　　　啇賈由中河行舟利達無阻惟漕艘載重必盡塞¶
　　　支河之口使駱馬湖水悉滙中河始得遄行乃漕¶
　　　督慕天顔禁止堵塞支河口勒令已進中河之漕¶
　　　船退回有意阻撓得¶
㫖下法司逮勘天顔禠職論罪事詳天顔𫝊三十五年¶
上親征噶爾丹奉¶
命同侍郎阿爾拜閲視獨石口外隨征緑旗兵赴¶
<pb:KR2m0053_WYG_154-8a>¶
御營復¶
命即從征五月凱旋十月從¶
上駐蹕歸化城¶
命以牛羊迎犒凱旋右衛兵還奏兵丁步行者多食用未¶
　　　裕¶
詔兵部按籍賞銀毎兵三兩四十三年十月擢鑲白旗漢¶
　　　軍副都統四十八年正月因兄大學士馬齊與内¶
　　　大臣阿靈阿等議奏改立皇太子事獲罪馬武亦¶
<pb:KR2m0053_WYG_154-8b>¶
　　　禠職五十年起為内務府總管六十年擢鑲白旗¶
　　　蒙古都統明年¶
世宗憲皇帝御極授領侍衛内大臣雍正四年十月¶
冊封怡親王以大學士馬齊為正使馬武副之¶
特㫖俱加一級十二月疾¶
遣太醫診視¶
諭曰馬武事我¶
皇考五十餘年不離左右恪恭謹慎當盛暑嚴寒無幾微¶
<pb:KR2m0053_WYG_154-9a>¶
　倦怠之色其生平胸懐坦白情性和平朕追念¶
皇考凡昔年侍從之人皆加恩眷况馬武年齒最髙効力¶
　最久¶
聖眷最渥之人朕聞其病重屢降㫖往視諸大臣合詞勸¶
　止遣親王皇子前往代朕看視朕尚望其痊可倘至不¶
　起著照伯爵賜與䘏典賞銀一千兩並給與世職以示¶
　朕優眷老臣之至意尋卒¶
賜祭葬如典禮諡勤恪予三等輕車都尉世職以其子薩¶
<pb:KR2m0053_WYG_154-9b>¶
　　　喇襲¶
　　　　馬齊¶
　　　馬齊滿洲鑲黄旗人姓富察户部尚書米斯翰次¶
　　　子¶
聖祖仁皇帝康熈八年六月由廕生授户部員外郎十一¶
　　　年管佐領十四年調户部二十一年七月遷工部¶
　　　郎中尋監督蕪湖闗以税銀溢額叙陞二十三年¶
　　　九月遷内閣侍讀學士二十四年九月授山西布¶
<pb:KR2m0053_WYG_154-10a>¶
　　　政使二十五年九月擢山西廵撫十二月¶
　　陛辭¶
諭曰爾居官勤慎聲名亦佳但朕觀各督撫其始未有不¶
　善後多改轍爾若始終如一不易其操則善矣二十六¶
　　　年四月¶
上嘉直𨽻廵撫于成龍清亷¶
命九卿於各督撫中有似其人者各以所知奏大學士等¶
　　　以馬齊及范承勲姚締虞對七月奏定武職副將以¶
<pb:KR2m0053_WYG_154-10b>¶
　　　上丁憂㕘将以下在任守制例十二月御史陳紫¶
　　　芝䟽劾湖廣廵撫張汧貪黷馬齊與于成龍奉¶
命同副都御史開音布往鞫先是侍郎色楞額往鞫上荆¶
　　　南道祖澤深被劾各欵有¶
㫖并察張汧有無穢跡色楞額覆奏既開釋祖澤深又不¶
　　　紏劾張汧至是馬齊㑹同于成龍等察審張汧勒¶
　　　索属員科派鹽商祖澤深婪取民財皆得實論罪¶
　　　如律色楞額徇情欺罔亦獲罪二十七年三月遷¶
<pb:KR2m0053_WYG_154-11a>¶
　　　左都御史¶
命籌議遣官與俄羅斯定界事䟽言俄羅斯侵據疆土我¶
　　　守邉官兵困之於雅克薩城本可即行剿滅¶
聖慈寛容不忍加誅釋歸故土今悔罪求和已䝉¶
俞允特遣大臣往議垂之史冊所闗最鉅其檔案宜兼書¶
　　　漢字漢員一體差往事下部議行尋九卿等㑹推¶
　　　應差大臣官員御史陸祖修以病辭楊燝以年老¶
　　　辭馬齊劾罷之又劾大理卿邉聲廷於奉¶
<pb:KR2m0053_WYG_154-11b>¶
㫖集議河工事詭稱耳聾緘黙無言有愧職掌下部議降¶
　　　調五月¶
命同尚書張玉書圖納等往閲罷任總河靳輔所修中河¶
　　　諸工善否暫署河道總督八月還奏中河挑濬既¶
　　　竣南運河内永安堤及歸仁堤五堡减水壩有被¶
　　　水衝壊處宜令新任河臣修理堅固黄河南北岸¶
　　　之減水各閘壩皆靳輔酌量形勢以防異漲無容¶
　　　更改二十八年十一月䟽言數年以来噶爾丹與¶
<pb:KR2m0053_WYG_154-12a>¶
　　　喀爾喀搆兵¶
上屢遣大臣曉諭業已和好又分設喀爾喀佐領與内地¶
　　　䝉古視為一體此亘古所未有也臣見理藩院案¶
　　　冊止用滿洲蒙古文並未有漢字請嗣後兼用以¶
　　　昭垂永久下部議如所請添滿洲漢軍漢字堂主¶
　　　事二員繙譯漢字滿洲筆帖式毎旗各一員漢軍¶
　　　筆帖式毎翼各二員二十九年二月¶
命同理藩院尚書阿喇尼列議政大臣舊例理藩院尚書¶
<pb:KR2m0053_WYG_154-12b>¶
　　　左都御史俱不預議政預議政自是始十一月署¶
　　　兵部尚書尋兼署理藩院尚書三十年正月授兵¶
　　　部尚書三月¶
詔安輯喀爾喀於沿邉内外避噶爾丹刼掠馬齊同侍郎¶
　　　布彦圖等先往調集左右翼部長至上都河額爾¶
　　　屯河兩界中候¶
上親行撫綏四月¶
駕臨閲視¶
<pb:KR2m0053_WYG_154-13a>¶
命詳定喀爾喀次第宴賚之尋議喀爾喀諸王貝子公等¶
　　　為九等分别坐次禮儀以進五月外藩阿巴噶台¶
　　　吉奔塔爾首告烏珠穆沁台吉車根等叛附噶爾¶
　　　丹馬齊奉¶
命往審覆奏台吉車根阿穆爾充科阿達里諾壘喇扎卜¶
　　　等順附噶爾丹属實二等台吉博託和拉扎布阿¶
　　　喇什博羅特及為引路之綽克圖等曽送駝馬與¶
　　　噶爾丹其部校阿爾塔等為噶爾丹往来通信應¶
<pb:KR2m0053_WYG_154-13b>¶
　　　分别斬絞從之三十一年二月調户部尚書三十¶
　　　三年¶
　　盛京歉収奉¶
命往賑以開原等八城承徳等九州縣貯倉米石給散兵¶
　　　民七月山西廵撫噶爾圖奏大同右衛駐防兵供¶
　　　給浩繁請以米豆草束抵給本色正賦¶
上命馬齊往㑹将軍希福等確議還奏右衛官兵應用米¶
　　　豆草束折抵銀數並無浮冒其有不敷本色者應¶
<pb:KR2m0053_WYG_154-14a>¶
　　　照改徴之價支給令官兵自行採買再右衛所出¶
　　　之草不多應以殺虎口迤東地方給與官兵俾資¶
　　　樵牧向有鑲黄旗馬厰應令旗下䝉古遷移殺虎¶
　　　口東北得¶
㫖俞允三十四年奉¶
命往賑山西平陽臨汾等州縣地震被災户口動帑一十¶
　　　二萬餘兩並停徴洪洞浮山等處額賦三十五年¶
　　　二月¶
<pb:KR2m0053_WYG_154-14b>¶
上親征噶爾丹先期¶
命馬齊往調喀喇沁翁牛特兵還京兼理藩院尚書¶
命與大學士阿蘭泰等分班直宿禁城是年噶爾丹敗遁¶
詔以來春駐蹕邉外調度搜剿機宜¶
命馬齊于沿邉至寜夏先徃安設馹站並查勘行途宿次¶
　　　三十六年十一月¶
命㑹同吏部察審革職按察使囊吉理副将楊琳洮岷道¶
　　　董紹孔等運糧遲悮事覆奏嚢吉理等所運糧米¶
<pb:KR2m0053_WYG_154-15a>¶
　　　非供進剿大軍但令送至翁金為西安回兵之用¶
　　　囊吉理等依限以一半運至翁金又以一半送至¶
　　　納拉特並無違悮應復原職從之三十七年三月¶
命偕副都統烏達禪侍郎滿丕往莅喀爾喀諸部㑹盟宣¶
諭禁令十二月以漕臣桑額奏請挑濬引河¶
命偕侍郎于成龍常綬往勘三十八年二月䟽言桑額所¶
　　　奏邵伯鎮南金灣小海場鮑家荘等處挑濬引河¶
　　　建造草壩俱属無益惟蝦鬚沙溝及興文閘草堰¶
<pb:KR2m0053_WYG_154-15b>¶
　　　等處開濬淤塞稍可洩水庶漕有濟而民不害從¶
　　　之時山西廵撫倭倫與布政使齊世武以太原知¶
　　　府孫毓璘等虧空事互訐倭倫又劾齊世武於汾¶
　　　陽知縣李聮虧空任情朦隠¶
上命馬齊往審七月䟽言孫毓璘虧空庫銀倉米属實倭¶
　　　倫駁回齊世武掲文令知府李成龍代孫毓璘彌¶
　　　補又李聨虧空案内有民欠銀兩經通判韓開藩¶
　　　徴解倭倫反指為科𣲖劾齊世武隐諱不報應降¶
<pb:KR2m0053_WYG_154-16a>¶
　　　三級調用齊世武掲報孫毓璘虧空經廵撫駁回¶
　　　不復再請又於李聮虧空案内未以民欠聲明應¶
　　　降一級調用並從之十一月授武英殿大學士四¶
　　　十三年七月¶
御書永世翼戴扁額¶
賜之四十七年十一月内大臣佟國維等以建儲事密奏¶
上命滿漢大臣㑹議保奏¶
特諭馬齊勿預其事四十八年正月¶
<pb:KR2m0053_WYG_154-16b>¶
上問廷臣曰去年冬朕躬違和命爾等保奏可為儲貳者¶
　何以獨保允禩其日先舉允禩者為誰諸臣奏公同保¶
　　　舉並無倡首者¶
上曰朕知此事必係佟國維馬齊授意於衆衆乃依阿立¶
　議耳馬齊奏是日議斯事奉¶
㫖命臣毋得干預是以臣即避去諸臣所議臣實不知¶
上復問大學士張玉書等玉書奏曰㑹議日大學士馬齊¶
　　　温逹先臣到班臣問議舉者為誰馬齊答以衆意¶
<pb:KR2m0053_WYG_154-17a>¶
　　　欲舉允禩臣等同行保奏¶
上曰此事明係馬齊暗中喻衆如此大事尚懐私意伊等¶
　謀立允禩豈非欲結恩於允禩為日後恣肆専行之計¶
　耶翌日¶
諭廷臣曰馬齊効力年久朕初心俟其年老聽彼休致以¶
　保全之昨問保舉允禩之時乃身作威勢拂䄂而出如¶
　此不誅将誰誅乎著将伊族属一併拘挐并𫝊問伊之¶
　作威何益馬齊奏曰臣因事闗重大心中驚懼不覺舉¶
<pb:KR2m0053_WYG_154-17b>¶
　　　動乖繆臣罪當死奏入下王大臣議擬馬齊立斬¶
　　　弟副都統馬武等坐罪有差族人概革官職¶
諭曰馬齊本應立斬為衆人戒因任用年久不忍加誅即¶
　交允禩嚴行拘禁其族人官職革退四十八年十二月¶
　　　俄羅斯貿易人至¶
上以馬齊舊管俄羅斯事復令其管理馬武等尋亦起用¶
　　　五十一年九月¶
諭廷臣曰内務府事件積滯甚多所闗最要著馬齊署理¶
<pb:KR2m0053_WYG_154-18a>¶
　總管事又¶
諭曰馬齊兄弟舊所管鑲黄旗佐領前曽撥給允禩今已¶
　撤回可仍令馬齊馬武等管轄其族人並隨入本旗五¶
　　　十五年五月復授武英殿大學士五十七年正月¶
　　　充纂修¶
省方盛典總裁官五十九年五月¶
命察奏副都統永泰所奏¶
世祖章皇帝實録内失載其祖圖頼事覆奏¶
<pb:KR2m0053_WYG_154-18b>¶
實錄祇載國家大政其餘細㣲之事例不編入永泰妄行¶
　　　陳奏應議處下部議革永泰職六十一年十一月¶
世宗憲皇帝諭曰馬齊任大學士二十餘年甚属敬謹寛¶
　厚¶
皇考出廵毎常隨從殊為出力此畨大事又公同善為辦¶
　理黽勉勤勞著賞給一等輕車都尉世職尋¶
命承襲其祖哈什屯一等男爵合新給世職給二等伯充¶
　　　纂修¶
<pb:KR2m0053_WYG_154-19a>¶
聖祖仁皇帝實錄縂裁官加太子太傅雍正元年改保和¶
　　　殿大學士晉太保三年八月以總理事務竭盡忠¶
　　　誠¶
賜騎都尉世職以其第十一子富良襲十三年九月引年¶
　　　乞休奉¶
　今上㫖以原官致仕乾隆四年五月¶
　諭廷臣曰原任大學士二等伯馬齊在¶
皇祖時即簡任機務倚毗甚殷及¶
<pb:KR2m0053_WYG_154-19b>¶
皇考即位特命總理事務嘉予勞績賞給伯爵世襲罔替¶
　　朕即位之初伊以年老力辭觧退朕重違其意俞允¶
　　致仕頥養髙年以示優禮耆舊之意念伊歴相三朝¶
　　年逾大耋抒忠宣力端謹老成領䄂班聮名望夙重¶
　　舉朝大臣未有若此之久者昨聞在家患病即命太¶
　　醫加意調治今聞病勢沉重朕心深為悽惻本欲親¶
　　臨看視因¶
北郊在即時值齋戒不獲親往特命和親王及皇長子永¶
<pb:KR2m0053_WYG_154-20a>¶
　　璜公訥親代朕看視望其痊可倘果不起著賞給銀¶
　　五千兩辦理後事是月卒年八十有八¶
　諭部議䘏贈太傅¶
　賜祭葬謚文穆以第十二子富興襲爵十三年因富興¶
　　　為散秩大臣不能奮勉行走革退¶
　命富良襲爵合前襲之騎都尉晋一等伯兼一雲騎尉¶
　　　十五年七月¶
　詔加伯號曰敦恵¶
<pb:KR2m0053_WYG_154-20b>¶
　　　　巴錫¶
　　　巴錫滿洲鑲黄旗人姓𤓰勒佳康熈初由賛禮郎¶
　　　授户部員外郎遷監察御史二十二年廵視兩浙¶
　　　塩課三十年八月授山西按察使三十六年閏三¶
　　　月擢陕西廵撫七月䟽言沿邉衛堡奉¶
㫖照州縣例収貯捐納米穀榆林衛已貯三千石其三十¶
　　　一堡分大中小三等四堡各貯一千二百石九堡¶
　　　各貯八百石十七堡各貯四百石分派商州鎮安¶
<pb:KR2m0053_WYG_154-21a>¶
　　　武功商南三原収捐各官自偹脚價運交部議如¶
　　　所請¶
上曰此沿邉衛堡積貯米榖若令商州等處官員自偹轉¶
　運之費路逺而險勢必科派小民巴錫所奏户部所議¶
　皆非其俟秋成後酌動正項各就近地採買収貯先是¶
　　　三月¶
駕幸寜夏過榆林有延綏東路黄甫堡民叩¶
閽訴言自順治年間部頒茶引一百三十四道招商納税¶
<pb:KR2m0053_WYG_154-21b>¶
　　　毎年五百二十餘兩未及數年口外䝉古不復通¶
　　　市商逃民賠¶
詔下所司察奏至是巴錫奏口外蒙古就近在殺虎口買¶
　　　茶不至黄甫堡請¶
勅部停頒茶引從之三十七年十二月擢雲貴總督四十¶
　　　年十二月䟽劾逰擊髙鑑徇隐守偹何公珽為把¶
　　　總張文貴訐告劣蹟請並革職逮問又劾提督李¶
　　　芳述庇䕶髙鑑何公珽牒咨弗實芳述亦劾巴錫¶
<pb:KR2m0053_WYG_154-22a>¶
　　　買咨弗覆未㑹稿據題有違成例¶
上覽巴錫二䟽皆下廵撫王燕察審及李芳述䟽入¶
諭大學士等曰李芳述在西寜時甚有聲名此事似曲在¶
　總督¶
命侍郎温達往鞫還奏下部核議張文貴誣訐何公珽何¶
　　　公珽以部劄填冩寃詞俱應革職擬杖髙鑑代何¶
　　　公珽揑稱部劄遭火燒燬應革職擬徒李芳述不¶
　　　據實紏劾應罰俸一年巴錫不確查寔情又不㑹¶
<pb:KR2m0053_WYG_154-22b>¶
　　　同具題應降一級留任罰俸一年得¶
㫖寛免巴錫與李芳述降罰四十四年五月内遷户部右¶
　　　侍郎四十五年三月雲南廵撫佟毓秀以不稱職¶
　　　罷任¶
上詰問巴錫前次何以奏薦為賢巴錫奏曰臣昔在雲南¶
　　　與佟毓秀同事七閲月見其辦事甚勤是以奏稱¶
　　　其効力¶
上曰爾前奏稱佟毓秀賢今云但奏稱効力豈効力不謂¶
<pb:KR2m0053_WYG_154-23a>¶
　之賢将不効力者謂之為賢乎十一月以不諳部務觧侍¶
　　　郎任¶
命分修通州等處河工越四年以續派工料銀無力完繳¶
　　　革職五十二年三月遇¶
萬夀慶典復原品¶
　　　　音徳¶
　　　音徳滿洲鑲黄旗人姓鈕祜禄祖額亦都父遏必¶
　　　隆俱有𫝊遏必隆五子音徳其四也康熈二十四¶
<pb:KR2m0053_WYG_154-23b>¶
　　　年由佐領授三等侍衛兼善撲長三十五年從¶
上親征噶爾丹三十六年復扈¶
蹕視師寜夏三十八年改王府長史尋授一等侍衛先是¶
　　　遏必隆襲額亦都所遺一等子縁事削及輔政别¶
　　　封公爵其子爵未議襲五十一年¶
特命音徳襲之六十一年十一月¶
世宗憲皇帝御極擢散秩大臣署鑲白旗䕶軍統領十二¶
　　　月授正藍旗滿洲都統雍正元年¶
<pb:KR2m0053_WYG_154-24a>¶
命兼管䝉古漢軍都統事二年襲其伯父圖爾格二等公¶
　　　其一等子爵即以圖爾格孫豐阿逹襲是年授領¶
　　　侍衛内大臣三年兼議政大臣五年以病乞休¶
特遣内大臣慰問遂以原品致仕十一月卒¶
賜祭葬如例諡慤敬十年十月¶
諭曰原任領侍衛内大臣音徳乃額亦都之孫居心謹厚¶
　行已端方朕所悉知似應入賢良祠著詢問九卿具奏¶
　　　尋覆請入祀賢良祠¶
<pb:KR2m0053_WYG_154-24b>¶
允之乾隆元年加贈一等公子五人策楞納親愛必達阿¶
　　　里衮皆至大臣¶
　　　　莽鵠立¶
　　　莽鵠立滿洲鑲黄旗人姓伊爾根覺羅初𨽻䝉古¶
　　　正藍旗曽祖富拉塔居葉赫地天聰時来歸祖莽¶
　　　吉圖崇徳三年隨睿親王多爾衮征明過北京至¶
　　　山東屡敗敵兵克威縣城六年圍明錦州擊敗松¶
　　　山杏山兵又敗洪承疇三營援兵順治元年入山¶
<pb:KR2m0053_WYG_154-25a>¶
　　　海闗敗流賊李自成追至望都縣叙功授騎都尉¶
　　　三遇¶
恩詔洊晋世職為二等輕車都尉十四年由㕘領擢正藍¶
　　　旗滿洲副都統十五年從征明桂王朱由榔於雲¶
　　　南十七年凱旋追論在軍勘鞫磨盤山敗績事誤¶
　　　坐前鋒統領瑚哩布等罪革一雲騎尉降三等輕¶
　　　車都尉十八年十二月以征雲南時手受礮傷觧¶
　　　副都統任康熈十五年卒莾鵠立於康熈二十八¶
<pb:KR2m0053_WYG_154-25b>¶
　　　年授理藩院筆帖式四十三年遷内閣中書四十¶
　　　四年授理藩院員外郎五十二年任右翼監督五¶
　　　十八年任滸墅闗監督六十一年十一月¶
世宗憲皇帝御極¶
命協辦理藩院侍郎事十二月擢監察御史以精於繪事¶
諭令恭繪¶
聖祖御容雍正元年正月擢入滿洲鑲黄旗以本族人户¶
　　　另編佐領使管之五月廵視長蘆塩政䟽言長蘆¶
<pb:KR2m0053_WYG_154-26a>¶
　　　各商行塩地方有額引全不能銷者有額外多銷¶
　　　者苦樂未均請照代銷例准通融運銷并量増引¶
　　　目庶商無包課之累民無淡食之虞下部議行二¶
　　　年八月䟽言雍正元年之引蘆商未領運者十萬¶
　　　餘道臣請寛予展限部議不准良是但衆商實因¶
　　　先運康熈六十一年積引以致元年之引未完請¶
　　　展限二年将現在未完之引毎年帶運一半三四¶
　　　年之内積引可以全完此後年銷年額不至壅滯¶
<pb:KR2m0053_WYG_154-26b>¶
特㫖如所請山東運學嵗科取文童八名附入府學無廪¶
　　　貢亦無武學莽鵠立請比兩淮河東長蘆一體補¶
　　　廪増按期出貢廪膳銀聼各商自給并添設武學¶
　　　八名從之九月䟽言山東額引順治年間二十三¶
　　　萬道自後生齒日繁額引加増康熈五十七年加¶
　　　至四十五萬五百餘道其節次加増引目未經分¶
　　　别州縣止按引數派散於是易銷之州縣則嫌引¶
　　　少難銷之州縣又苦引多商人苦樂不均未免欠¶
<pb:KR2m0053_WYG_154-27a>¶
　　　課而東運與長蘆事勢迥異長蘆以一商専辦一州¶
　　　縣之引山東則一州縣多至數十商名毎名或數¶
　　　十引數百引不等此長蘆之法未可行於東省也¶
　　　欲得其平莫如均引請以引多之魚臺等三十一¶
　　　州縣額引减去二萬七千七百道量増于鹿邑等¶
　　　二十一州縣行銷庶商困可甦塩課無欠又以増¶
　　　復引目向係按引分散富商引多者分多貧商引¶
　　　少者分少請照現辦商人三百八十餘名按名均分¶
<pb:KR2m0053_WYG_154-27b>¶
　　　並得¶
㫖允行三年三月䟽言東省竈丁原額二萬餘額徵丁銀六¶
　　　千餘兩其中有上中下三門九則之分故毎丁有¶
　　　完銀一錢六七分至三錢不等自康熈十八年額¶
　　　定由单報部迄今四十餘年未經編審而户口之¶
　　　消長家産之貧富逈異乃徴収循舊丁多額少者¶
　　　不加増丁少額多者不稍减甚有丁亡户絶額課¶
　　　虚懸則里甲有包貼之累為恤竈計莫若編審請¶
<pb:KR2m0053_WYG_154-28a>¶
　　　自今逐户清查消耗者開除孶長者増補不分門¶
　　　則按現在丁數均派並遵康熈五十二年¶
恩詔審丁不加賦之例此後五年一編餘丁止令注冊不¶
　　　特窮竈無偏累而灶課亦易徴収矣下部議行五¶
　　　月䟽言長蘆塩政惟竈地一項因久未清查圖冊¶
　　　無存有竈户逃亡荒地被民暗占入民糧者亦有¶
　　　地久典賣于民而糧仍竈户完納歴年久逺竈地¶
　　　失迷惟知糧從户徴得地者種無糧之地失地者¶
<pb:KR2m0053_WYG_154-28b>¶
　　　納無地之糧民竈搆訟皆由於此臣愚以為宜清¶
　　　查竈地¶
敕直𨽻督臣山東撫臣委員清丈照民地之例造魚鱗冊¶
　　　典賫與民者俱准回贖失迷侵佔之地斷歸竈業¶
　　　並嚴懲恃衿抗糧之竈户以肅法紀庶竈無失業¶
　　　民無争訟場課易完又請禁仕途投拜門生禁主¶
　　　考求索外任門生抽豐並¶
敕九卿議行是月擢大理寺卿留塩政任時直省裁併衛¶
<pb:KR2m0053_WYG_154-29a>¶
　　　　所天津始改衛為州𨽻河間府莽鵠立奏改為直¶
　　　𨽻州分武清静海青縣近津百里之地轄之又言¶
　　　新奉¶
特恩查議東省民丁攤入地畝徴糧竈丁亦應歸入竈地¶
　　　　以廣¶
皇仁但東省竈地瘠薄丁多地少若以六千餘兩丁銀加¶
　　　入八千餘兩地糧内毎兩應加七錢有零未免太¶
　　　重且竈地有煎曬之役自應仍足額數不容缺少¶
<pb:KR2m0053_WYG_154-29b>¶
　　　請以丁銀之半歸入地畝仍以其半於實在竈丁¶
　　　按名均攤則賦額無缺而地糧較輕下部議如所¶
　　　請十二月擢兵部右侍郎仍留塩政任四年五月¶
命御史顧琮廵視長蘆塩政仍¶
命莽鵠立監理七月候補道程之煒條奏雲南塩務¶
上令莽鵠立核議覆奏長蘆之産塩以場雲南之産塩以¶
　　　井事雖不同而大局相似如條奏所云不使竈户¶
　　　有餘鹵餘塩并令井官按日冊報此長蘆現行之¶
<pb:KR2m0053_WYG_154-30a>¶
　　　例也嚴催場官使塩盡歸坨不使餘剰在灘私梟¶
　　　無所得塩即不使竈户有餘塩之意也某日某商¶
　　　告運某州縣塩若干包分司同批騐所稱掣過闗¶
　　　造冊報查即按日冊報之意也在雲南亦宜行之¶
　　　至如鹽道差親信人各井監查則恐不得其人轉¶
　　　以滋弊不若仍責提舉大使為便下部如議十月¶
　　　調禮部右侍郎先是天津¶
詔設水師建營房限秋間完竣¶
<pb:KR2m0053_WYG_154-30b>¶
命莽鵠立偕顧琮監督十一月工未竣¶
諭曰莽鵠立正直有守但性偏執本不能而自以為知致¶
　将營房遲悮著調補刑部右侍郎来京効力五年三月¶
　　　復署長蘆塩政四月調禮部右侍郎兼理塩政十¶
　　　月¶
命署甘肅廵撫尋實授六年三月題究禮縣武生何登鰲¶
　　　窩盗窩拐並請革知縣周紀等職¶
諭嘉實心辦理時西藏有阿爾布巴等作亂¶
<pb:KR2m0053_WYG_154-31a>¶
上命大臣領兵往鎮莽鵠立赴西寜料理出口事宜奏言¶
　　　預偹軍需米麪料豆草束及西安解到鞍屉澆薄¶
　　　改製如式拮据無誤而西寜道劉之頊知府江洪¶
　　　以騾失夫逃為總督岳鍾琪㕘革逮問莽鵠立不¶
　　　早察㕘部議降調¶
諭曰莽鵠立市恩沽譽袒䕶属員若舊習不改其罪不止¶
　於降調姑從寛留任尋以援¶
赦擬貸盗犯及審案徇庇属員得¶
<pb:KR2m0053_WYG_154-31b>¶
㫖切責降二級調用觧任回京十月署正藍旗滿洲副都¶
　　　統七年正月擢正藍旗蒙古都統九年七月署步¶
　　　軍統領十年六月調鑲白旗滿洲都統十二月兼¶
　　　管火器營十三年十月署工部尚書十一月調正¶
　　　藍旗滿洲都統自初署副都統時兼管理藩院侍¶
　　　郎事後數遷調仍兼管如初乾隆元年九月卒年¶
　　　六十有五乍疾劇¶
　上遣太醫診視¶
<pb:KR2m0053_WYG_154-32a>¶
　賜之葠遺䟽入¶
　諭部議䘏¶
　賜祭葬如例謚曰勤敏¶
　　　　傅爾丹¶
　　　傅爾丹滿洲鑲黄旗人追贈信勇公費英東之曽¶
　　　孫父沃赫襲公爵官都統有𫝊康熈三十年傅爾¶
　　　丹襲三等公兼佐領三十八年授散秩大臣四十¶
　　　二年扈¶
<pb:KR2m0053_WYG_154-32b>¶
駕西廵駐蹕祁縣鄭家荘¶
上於行宫前閲太原城守兵騎射有卒馬驚近¶
御仗傅爾丹前止其馬擒之下¶
諭曰馬驚逸漸近御仗諸年少大臣俱效年老大臣旁觀¶
　不動惟爾直前勒止之可謂繼武前人矣特賜爾貂皮¶
　褂一領嗣後益加勉力毋以身為大臣而不思奮力向¶
　前也四十三年授正藍旗䝉古都統四十七年調正白¶
　　　旗䝉古都統四十八年授領侍衛内大臣五十四¶
<pb:KR2m0053_WYG_154-33a>¶
　　　年三月以托疾革領侍衛内大臣職七月¶
命率上黙特兵千赴烏蘭固木等處屯田五十六年正月¶
　　　復授領侍衛内大臣奏請増購農具於本年未播¶
　　　種前送軍前並増遣効力廢員佐屯務議政大臣¶
　　　議如所請三月¶
命為振武将軍率北路大軍由阿爾台襲擊凖噶爾五十¶
　　　七年䟽請與西路靖逆将軍富寜安分路剿賊¶
諭議定師期傅爾丹尋請選兵萬二千偕征西将軍祁里¶
<pb:KR2m0053_WYG_154-33b>¶
　　　徳賫百一十日糧於五月啟行富寜安請以兵七¶
　　　千賫四十日糧於閏八月啟行議政大臣等以師¶
　　　期不符另議傅爾丹奏言由布魯爾直抵額爾¶
　　　齊斯河與富寜安俱定於七月進剿廷議凖噶爾¶
　　　現遣使来青海已令傳¶
諭䇿妄阿喇布坦應暫停俟回奏仍飭兩路繕兵防守先¶
　　　是奉¶
㫖於烏蘭固木及科布多築城衛喀爾喀逰牧¶
<pb:KR2m0053_WYG_154-34a>¶
上以傅爾丹等駐北路久稔地形¶
敕相度具奏其設驛同遣往之員外郎保住詳議五十八¶
　　　年正月䟽言鄂勒齋圖郭勒土肥寒暑與内地同¶
　　　宜築城貯糧保柱已從殺虎口至彼詳視宜設站¶
　　　三十六¶
諭曰鄂勒齋圖郭勒居喀爾喀游牧地方之中與大兵駐¶
　劄處相隔千里今欲䕶衛喀爾喀應於阿爾台科布多¶
　等處築城逺立哨兵方是傅爾丹既奏鄂勒齋圖郭勒¶
<pb:KR2m0053_WYG_154-34b>¶
　應築城貯糧或於科布多另築一城駐兵看管充發人¶
　等耕種著同保柱及喀爾喀王貝勒公等㑹議尋覆奏¶
　　　科布多地隔大河水漲輙阻材木難致近科布多¶
　　　有察罕廋爾水草佳距鄂勒齋圖郭勒千里兩地¶
　　　宜各築城一城置屋二千間自鄂勒齋圖郭勒至¶
　　　察罕廋爾設十一站¶
允之四月¶
命即軍中自授章京等官五十九年六月率兵八千由布¶
<pb:KR2m0053_WYG_154-35a>¶
　　　拉罕進剿九月䟽報大兵抵格爾額爾格凖噶爾¶
　　　棄帳械驚潰臣等分兵追及之斬二百餘級擒宰¶
　　　桑貝坤等百餘盡降其衆又偵烏蘭呼濟爾為彼¶
　　　屯耕所躪之盡焚其糧草整隊而還報¶
聞雍正元年¶
命撥兵赴巴里坤以傅爾丹兼統祁里徳軍三年率京兵¶
　　　遝授内大臣四年授黒龍江将軍五年五月䟽言¶
　　　墨爾根城舊有額兵九百並無鎗礮船隻請増選¶
<pb:KR2m0053_WYG_154-35b>¶
　　　漢軍兵百名合為一千置舟械操演下議政王大¶
　　　臣議行十一月¶
諭曰傅爾丹乃勲舊大臣之裔伊在阿爾台一路将軍任¶
　内効力有年因辦理錢糧事務不清以致應賠銀兩甚¶
　多此乃管辦錢糧人員不妥故為所累傅爾丹自署理¶
　黒龍江将軍事務以来竭誠辦事効力勤勞伊名下應¶
　賠銀兩俱從寛免六年授吏部尚書¶
賜兩眼孔雀翎七年剿噶爾丹策凌¶
<pb:KR2m0053_WYG_154-36a>¶
詔以傅爾丹為靖邉大将軍由北路出師¶
賜御用朝珠及黄帶紫轡銀五千兩尋加少保八年三月¶
　　　噶爾丹策凌奉表請獻叛賊羅卜蔵丹津¶
諭傅爾丹暫緩進兵同西路寜逺大将軍岳鍾琪来京㑹¶
　　　籌軍務十二月還軍營九年二月䟽言北路遵¶
㫖築城科布多地勢接布魯爾與庫列圖近為進兵孔道¶
　　　請仍於此築城大學士等議如其請六月奏言臣¶
　　　統大軍抵科布多據守卡侍衛巴爾善等擒凖噶¶
<pb:KR2m0053_WYG_154-36b>¶
　　　爾一人曰塔蘇爾海丹巴詢之云噶爾丹策凌發¶
　　　兵三萬令大䇿凌敦多卜小䇿凌敦多卜等分領¶
　　　由阿爾台山竒蘭犯我北路今小䇿凌敦多卜已¶
　　　至察漢哈達而大䇿凌敦多卜因噶爾丹策凌妹¶
　　　夫羅卜藏䇿凌向駐阿里瑪圖沙喇擘勒防哈薩¶
　　　克今與噶爾丹策凌隙率三千餘户來投追者為¶
　　　所敗以是大策凌敦多卜尚未至臣思賊兵未集¶
　　　當乗其不偹襲之選兵一萬輕装由科布多河西¶
<pb:KR2m0053_WYG_154-37a>¶
　　　分三隊於六月初九日進剿前鋒統領定夀等領¶
　　　第一隊㕘贊馬爾薩等領第二隊臣以大兵繼進¶
　　　掩擊令都統衮泰等以兵七千三百築城都統侯¶
　　　陳泰等以兵五千駐科布多河東扼通竒蘭要路¶
　　　又奏定夀擒賊巴爾塔等十二人扵扎克賽河據¶
　　　云距察罕哈達止三日程凖噶爾兵不過千人尚¶
　　　未立營臣即乗夜往襲奏入報¶
聞七月奏言臣等於六月十七日獲凖噶爾偵者云博克¶
<pb:KR2m0053_WYG_154-37b>¶
　　　托嶺有賊二千駝馬萬餘臣遣㕘贊蘇圖副都統¶
　　　戴豪等以兵三千往剿十八日遣定夀以兵千五¶
　　　百援與賊陣於庫列圖嶺斬四百餘級賊驅駝馬¶
　　　踰嶺遁十九日定夀蘇圖等與臣合二十日賊二¶
　　　萬餘從髙阜衝我營督戰殺千餘賊副都統塔爾岱¶
　　　馬爾齊以兵二千奪西山二十一日因賊據險我¶
　　　移營於和通呼爾哈諾爾定夀蘇圖及㕘贊覺羅¶
　　　海蘭副都統常禄西彌頼據山梁之東塔爾岱馬¶
<pb:KR2m0053_WYG_154-38a>¶
　　　爾齊據其西副都統承保居中䇿應㕘贊馬爾薩¶
　　　由東路公逹福戴豪在前副都統舒楞額土黙特¶
　　　公沙津達頼等䕶後營甫移賊犯梁東西兩軍定¶
　　　夀等力戰殺賊忽大風雨雹被圍臣遣兵救出塔¶
　　　爾岱又遣承保援定夀等㑹日暮未觧二十二日¶
　　　海蘭突圍出定夀蘇圖馬爾齊自盡常祿陣殁西¶
　　　彌頼令索倫兵援定夀潰亦自盡二十三日賊連¶
　　　犯大營臣督軍力戰斬賊五百餘沙津達頼等及¶
<pb:KR2m0053_WYG_154-38b>¶
　　　察哈爾兵皆潰惟滿洲兵四千不動二十四日隨¶
　　　印侍郎永國及海蘭戴豪俱自盡臣等以兵退步¶
　　　設方營䕶輜重令塔爾岱舒楞額殿承保統右翼¶
　　　馬爾薩統左翼臣與副将軍巴賽查弼納往来廵¶
　　　軍副都統徳禄捧敕印行賊衆三萬蜂集我且戰¶
　　　且退殺賊千餘達福殁於陣二十八日渡哈爾噶¶
　　　納河賊猶追衝左翼復擊斬五百餘七月朔日臣¶
　　　等還科布多築城處我兵陸續歸營者二千餘臣¶
<pb:KR2m0053_WYG_154-39a>¶
　　　遣迎未歸諸将惟塔爾岱負創至巴賽查弼納馬¶
　　　爾薩舒楞額皆陣歿臣輕舉妄動以至敗績請立¶
　　　正典刑奏入¶
諭曰此舉損兵敗績雖属有罪朕覧爾等之竭蹷力戰寛¶
　恕其罪痛惻難忍不覺淚下将朕親束之帶賜與傅爾¶
　丹繫之爾等忿激之下急思報復恐又妄動賊人雖來¶
　不可輕進追擊但能相機堅守即爾等之功科布多地¶
　方若難固守可回至察罕廋爾駐劄今已授馬爾賽為¶
<pb:KR2m0053_WYG_154-39b>¶
　撫逺大将軍領兵前来到時爾等公同商酌辦理八月¶
　　　奏言臣世受¶
　　國恩復蒙授大将軍重任不能遵奉¶
聖訓妄舉損兵非惟國法不可緩死即臣心亦難以偷生¶
皇上不即加誅降¶
㫖慰諭復加賞賜實從古未有之¶
鴻慈臣此次進軍失利弁兵被傷於時若不鼓勵将士収¶
　　　軍而回轉使賊人得計乃籌議力衛餘軍轉戰而¶
<pb:KR2m0053_WYG_154-40a>¶
　　　　出至建城處臣已安置哨站並𫝊諭喀爾喀副将¶
　　　　軍等運糧固壘乞¶
皇上速遣賢将統率大軍将臣調回與妻子一併正法¶
諭曰朕從前諭㫖甚明朕之處事豈肯不持大義以定是¶
　非而聊為目前慰勉之理惟輕信賊言冐險深入中賊¶
　詭計是爾之罪至不肯輕生自殺力戰全歸此爾能辨¶
　别輕重之處事定之後朕自有辦理之道爾若念慮紛¶
　擾以致血氣消耗不能報讐雪恥上損國威下玷家聲¶
<pb:KR2m0053_WYG_154-40b>¶
　罪尤甚焉爾其勉勵勇氣安心静攝計圖逺大以答朕¶
　恩九月奏偵大䇿凌敦多卜在華額爾齊斯謀由必濟¶
　　　掠䝉古㳺牧其地與巴里坤甚近¶
詔西路嚴備又言賊犯黄甲舒魯克距科布多城五十餘¶
　　　里臣已将馬匹牲畜収入城固守仍相機擊之¶
命振武将軍順承郡王錫保𫝊諭傅爾丹撤兵同駐察罕¶
　　　廋爾十月¶
諭傅爾丹曰爾等在科布多地方恃勇輕進堕賊詭計致¶
<pb:KR2m0053_WYG_154-41a>¶
　失地利損兵折将軍前獲罪我朝例所不貸本應執法¶
　究治但傅爾丹整頓餘兵回至科布多固守城池賊衆¶
　并力来犯復能列陣以待賊人逺遁隨即遣兵各處截¶
　殺奪回被掠馬駝此次擊賊可贖爾等前罪今朕已盡¶
　行寛免嗣後須黾勉効力朕自格外加恩是月傅爾丹¶
　　　至察罕廋爾軍營¶
命以錫保為靖邉大将軍傅爾丹仍掌振武将軍印協辦¶
　　　軍務¶
<pb:KR2m0053_WYG_154-41b>¶
諭大學士等曰爾等可𫝊諭傅爾丹伊原與順承親王不¶
　合王諸事並無過失近日傅爾丹輕進以致虧損官兵¶
　若大将軍印務仍命管理非但衆心不服即傅爾丹心¶
　亦不安伊既失䝉古等之心即緑旗兵丁亦未必孚信¶
　伊所恃者惟數索倫耳豈知首先潰散幾致伊於危殆¶
　者非索倫乎順承親王諸事遵朕指示領大兵在察罕¶
　廋爾賊夷懼其聲威不敢侵擾旋即敗遁朕今令𫝊爾¶
　丹為王協理以贖前愆至殱賊立功惟王是頼傅爾丹¶
<pb:KR2m0053_WYG_154-42a>¶
　　宜悉心盡力以圖報効若仍執前見妄存私意與王不¶
　　和不但無益國家傅爾丹恐益増罪戾矣十年七月順¶
　　　　承親王錫保奏賊来侵烏遜珠勒傅爾丹等接戰¶
　　　　數次敗賊前隊及賊後隊全至衝突我師失利還¶
　　　　歸大營¶
諭曰傅爾丹領兵萬餘既已敗賊前隊則後隊自宜敗去¶
　如何我師遂被衝散回營用兵失機罪在不赦去嵗𫝊¶
　爾丹冐昧進剿損傷官兵迨回科布多時尚能整頓軍¶
<pb:KR2m0053_WYG_154-42b>¶
　旅邀截賊衆是以特恩寛免其罪理應竭力報効冀雪¶
　前恥何以又致僨事倘因賊衆我寡恐有踈失相機回¶
　營尚属可原若係輕躁懦弱以致失機即應革職嚴加¶
　議處著順承親王秉公詳查據實陳奏八月錫保奏傅¶
　　　爾丹並不預籌堵禦輙輕調兵進剿以致有誤軍¶
　　　機¶
詔革領侍衛内大臣振武将軍及公爵十一年二月錫保¶
　　　續㕘傅爾丹于烏遜珠勒遇賊並未身先督戰致¶
<pb:KR2m0053_WYG_154-43a>¶
　　　士卒怯走軍機大臣議覆應付三法司定擬時¶
上詢知烏遜珠勒之役鍚保奏稱撥兵一萬而所到之兵¶
　　　實僅三千且留傅爾丹于軍營致賊越克爾森齊¶
　　　老遇額駙䇿凌兵始敗走¶
諭曰烏遜珠勒對壘情形朕曽細問額駙策凌傅爾丹情¶
　罪尚有可原著從寛免其治罪留軍營効力贖罪十二¶
　　　年四月北路副将軍額駙䇿凌入¶
覲傅爾丹隨大将軍平郡王福彭赴科布多總統弁兵十¶
<pb:KR2m0053_WYG_154-43b>¶
　　　三年八月辦理糧餉額外侍郎伊都立及軍營辦¶
　　　事侍讀學士蘇晋侵蝕分肥事覺詞連傅爾丹婪¶
　　　虐等欵¶
命侍郎海望拏觧来京並追論和通呼爾哈諾爾及烏遜¶
　　　珠勒失機罪九月¶
　今上御極¶
　諭曰傅爾丹除貪婪等輕罪外第一是和通呼爾哈諾¶
　　爾所犯之罪甚大伊身係統轄兵丁之大将軍乃不¶
<pb:KR2m0053_WYG_154-44a>¶
　　　能収拾衆心復與大臣等不睦且不能約束以致失¶
　　　機將官兵損折皆傅爾丹之罪與岳鍾琪無異著将¶
　　　伊監禁俟該部奏請時再派大臣等審訊十月王大¶
　　　臣等覆鞫依律擬斬决得¶
　㫖傅爾丹等失誤軍機負恩欺罔之罪不可勝数本應¶
　　　即正典刑以彰國法但我¶
皇考從前未即降㫖今朕仰體¶
皇考遲回降㫖之意著改為斬監候乾隆四年與岳鍾琪¶
<pb:KR2m0053_WYG_154-44b>¶
　　　　均蒙¶
　　恩釋放十三年四月¶
　　特授内大臣䕶軍統領馳赴金川軍營並¶
　　命其孫哈寜阿隨往一體馳驛八月署川陕總督同岳¶
　　　　鍾琪辦理軍務¶
　　諭曰川省自瞻對用兵而後繼以金川之役慶復踈縱¶
　　　於前張廣泗怠弛於後曠日持久師老無功朕特起¶
　　　爾等於廢棄之中委以軍機重任今訥親張廣泗俱¶
<pb:KR2m0053_WYG_154-45a>¶
　　已召取回京軍中事務聽汝二人辦理事權歸一當¶
　　合兩人為一人合兩心為一心汝二人自思曩受¶
皇考異数殊恩歴膺重寄其後干犯重辟者何事即釋放¶
　　家居而敗辱之名終身不能湔洗今棄瑕録用予以¶
　　自新之路當如何感激奮勉如何竭力報稱如果能¶
　　克捷速奏蕩平豈但収之桑榆前恥可雪¶
皇考厚恩向所未能報効者亦足仰酬萬一顯爵厚禄朕¶
　　何吝焉是惟汝二人之福如其彼此各存意見不能¶
<pb:KR2m0053_WYG_154-45b>¶
　　鼔舞軍心以致公事不能就緒不獨軍法難逭将併¶
　　前罪一體追問非慶復張廣泗可比汝二人當日同¶
　　獲重罪今又同在一方勝則同其功負則同其咎務¶
　　期協力和衷同心籌畫迅奏膚功以稱委任十月奏¶
　　　請増調滿漢官兵並言破險摧碉必資利器臣前¶
　　　在北路軍營見滿兵俱用絲綿長甲抵禦鎗子頗¶
　　　覺有益又糌粑拉烏鎗質輕形短能致逺於山林¶
　　　宻箐中背負亦便請多製應用軍機大臣議行時¶
<pb:KR2m0053_WYG_154-46a>¶
　　大學士傅恒奉¶
命為經畧奏傅爾丹年近七旬精力就衰惟熟于管理¶
　　滿兵請令専辦營盤諸務十四年正月¶
命為㕘賛㑹金川酋莎羅奔朗卡乞降傅爾丹辦理納¶
　　降及班師事宜四月授黒龍江将軍十七年卒¶
諭曰傅爾丹宣力有年今聞溘逝朕心深為憫惻著加¶
　恩賞銀一千兩辦理䘮事應得䘏典該部察例具奏¶
　　尋¶
<pb:KR2m0053_WYG_154-46b>¶
賜祭葬如例諡温慤子二長兆徳次哈達哈相繼襲公¶
　　爵哈達哈别有傳¶
　¶
　¶
　¶
　¶
　¶
欽定八旗通志卷一百四十¶
