# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:04.712676
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷九十五
<pb:KR2m0053_WYG_109-1a>¶
　欽定四庫全書¶
　欽定八旗通志卷九十五¶
　　學校志二¶
　　　八旗官學上(謹案上卷係官學生選/補及在學肄業之事)¶
　　　順治元年十一月國子監祭酒李若琳疏言近奉¶
㫖滿洲官員子弟咸就成均肄業而國學在城東北隅諸¶
　　　子弟徃返晷短途遥臣等謹議滿洲八旗地方各¶
　　　覔空房一所立為書院將國學二㕔六堂教官分¶
<pb:KR2m0053_WYG_109-1b>¶
　　　教八旗子弟各旗下仍設學長四人俱就各旗書¶
　　　院居住朝夕誨廸臣等不時親詣稽察勤惰仍定¶
　　　於每月逄六日各師長率子弟同進國子監臣當¶
　　　堂考課以示懲勸下禮部議行¶
　　　二年五月從國子監祭酒薛所藴請¶
命滿洲子弟就學分為四處每處用伴讀十人勤加教習¶
　　　十日一次赴監考課遇春秋演射五日一次就本¶
　　　處習練俾文武兼資以儲實用¶
<pb:KR2m0053_WYG_109-2a>¶
　　　是年九月増官學生額先是每佐領各取官學生¶
　　　一名以十名習漢書餘習滿書至是禮部奏請増¶
　　　額¶
命每佐領增取一名於原額習漢書十名外加用十名餘¶
　　　俱滿書¶
　　　十一年題准八旗每佐領下留官學生各一名禮¶
　　　部㑹同國子監詳加察騐如學業無成者各歸佐¶
　　　領仍於本佐領下選擇頂補以後三年一次察騐¶
<pb:KR2m0053_WYG_109-2b>¶
　　　永為定例¶
　　　十三年¶
諭禮部文武乃治天下之極要不可偏向今見八旗人等¶
　専尚讀書有子弟幾人俱令讀書不肯習武殊違我朝¶
　以武功定天下之意爾部酌量每佐領下應讀滿漢書¶
　幾名更定具奏凡部院考用者俱照額定讀書子弟内¶
　選用考試額外私自讀書者部院不准選用考試¶
　　　是年禮部議定滿洲䝉古漢軍前經題明每佐領¶
<pb:KR2m0053_WYG_109-3a>¶
　　　止留一人讀書滿洲䝉古官學生不徃外省作官¶
　　　止許在部院衙門選用且奉¶
恩詔滿洲蒙古三品官以上廕一子入監遇部院衙門考¶
　　　用之時此等亦可選用今滿洲䝉古仍照前定之¶
　　　例每佐領下止留一人其漢軍官學生既内外並¶
　　　用應於毎佐領一人外再添一人其考試生員舉¶
　　　人進士及部院衙門選用俱應於額定數内方准¶
　　　考選額外私自讀書者不准考選¶
<pb:KR2m0053_WYG_109-3b>¶
　　　十四年正月禮部奏言䝉古官學生補用之缺少¶
　　　應合兩佐領出一人讀書漢軍官學生或仍舊例¶
　　　每佐領出二人讀書或因進士舉人生員停其考¶
　　　試視滿洲例每佐領止出一人讀書奉¶
㫖漢軍官學生如滿洲例每佐領止出一人讀書¶
　　　十八年¶
諭滿洲漢軍每佐領各增官學生一名共送子弟二人一¶
　習滿書一習漢書止許武官及甲兵子弟開送文官子¶
<pb:KR2m0053_WYG_109-4a>¶
　弟不准開送¶
　　　康熙元年定八旗官學生每月赴監講書一次繙¶
　　　譯一次五日射箭一次¶
　　　又定八旗滿洲蒙古漢軍隨印外郎缺由本旗咨¶
　　　報吏部行文到監於本旗年乆官學生内遴選一¶
　　　人咨送吏部考試繙譯補用¶
　　　六年題准凡官學生除該監照常考試外每年禮¶
　　　部嚴加考試一次分别等第送部録用如某旗官¶
<pb:KR2m0053_WYG_109-4b>¶
　　　學生肄業怠廢即開列助教教習職名㕘處¶
　　　九年十一月禮部據國子監呈奏言¶
世祖章皇帝時八旗官學生不論文武官員子弟每佐領¶
　　　下選擇二名移送國子監教習後順治十八年奉¶
　　　有文官子弟不許送官學生之¶
㫖但官學生俱係部院衙門録用闗係𦂳要且今奉¶
諭㫖文武廕監仍以部院衙門録用以後應仍遵¶
世祖章皇帝時例不論文武官員子弟令本佐領将可學¶
<pb:KR2m0053_WYG_109-5a>¶
　　　之人移送本監教習¶
詔從所議¶
　　　十一年題准每佐領下裁官學生各一名於所留¶
　　　官學生内均分習學滿漢書¶
　　　是年四月禮部議覆蒙古官學生補用之路合計¶
　　　不過數缺或數年方出一缺又有廕生監生間補¶
　　　官學生補用甚難今滿洲漢軍官學生奉¶
㫖裁減每佐領止存一人䝉古官學生亦應裁減毎二佐¶
<pb:KR2m0053_WYG_109-5b>¶
　　　領合留一人奉¶
㫖依議¶
　　　十六年題准官學生以生員俊秀選補如本佐領¶
　　　下無生員俊秀方選補閒散人¶
　　　四十八年十月¶
諭八旗漢軍人等亦著應武鄉㑹試隨經兵部題准八旗¶
　　　漢軍由官學生補授之外郎有願考武生者該旗¶
　　　開具姓名移送順天府照例考取武生鄉試時将¶
<pb:KR2m0053_WYG_109-6a>¶
　　所取武生該旗亦開列姓名移送順天府一體考¶
　　試取中¶
　　五十年改八旗官學生隨國子監六堂諸生在監¶
　　肄業¶
　　尋議改設四學每兩旗共為一學¶
　　雍正元年九月吏部覆准國子監司業博禮條奏¶
　　官學生等不可濫取應於該佐領下無論官兵子¶
　　弟不許瞻徇情面擇其資性頴秀可以讀書上進¶
<pb:KR2m0053_WYG_109-6b>¶
　　者一人著㕘領佐領保送都統騐看移送國子監¶
　　肄業務令實在學習不得徒飾虚名查設立官學¶
　　原為作養人材肄業子弟豈容濫取應如博禮所¶
　　請嗣後官學生缺出於佐領下選擇移送國子監¶
　　衙門令其從實肄業¶
　　二年覆准設立官學原欲清漢兼優精通繙譯以¶
　　備部院衙門補用可任職事飭令國子監滿漢祭¶
　　酒司業轉飭助教教習等官每日親臨官學将官¶
<pb:KR2m0053_WYG_109-7a>¶
　　學生内習滿文者教以書冩本摺字畫習文章者¶
　　講論聖賢經傳習繙譯者熟繙古文淵鑒大學衍¶
　　義等書祭酒司業不時廵行親查以勸勤儆惰每¶
　　月傳至國子監考試一次分别優劣優者奨賞劣¶
　　者戒懲俾有實效毋存虚名¶
　　五年十月康親王果郡王議覆國子監祭酒孫嘉¶
　　淦條奏八旗設立官學原欲比户皆沾教澤不必¶
　　拘定門第但學滿文者可用幼穉之人其學漢文¶
<pb:KR2m0053_WYG_109-7b>¶
　　繙譯者必得十四五以上資性聰敏之人方易啟¶
　　廸嗣後選官學生務令該佐領擇聰明俊秀子弟¶
　　申送騐看交與國子監當堂考録其年幼者令學¶
　　滿文其稍長者令學漢文庻将來皆有可成再查¶
　　舊例八旗滿洲䝉古漢軍每佐領下必選一人入¶
　　學若拘於定額則恐草率塞責若聽其缺額又恐¶
　　人數太少酌定每旗額設學生一百名内滿洲六¶
　　十名蒙古二十名漢軍二十名其滿洲六十名内¶
<pb:KR2m0053_WYG_109-8a>¶
　　　照例分三十名在滿書房習清文三十名在漢書¶
　　　房習漢文凡有學生缺出通在一旗選擇不必拘¶
　　　定佐領之數庶學生皆得秀良不致混行申送再¶
　　　查學舍乃諸生講誦之所今毎學止三四間一旗¶
　　　三學共十三四間不等實屬狹隘應将現今官房¶
　　　交還各該旗查收每旗另給官房一所二十餘間¶
　　　量可容百人誦習者著本旗修理俾諸生聚處其¶
　　　中則學舍寛適便於誦讀矣再八旗官學生向來¶
<pb:KR2m0053_WYG_109-8b>¶
　　　皆無錢糧以故無力之家不能行走查得八旗䝉¶
聖主洪恩設教養兵滿洲三千六百八十名䝉古四百八¶
　　　十名漢軍九百六十名滿洲蒙古每名一月給銀¶
　　　三兩漢軍每名給銀二兩令其學習弓馬所以¶
恵愛八旗之人典至渥也但查八旗教養兵有幼穉之人¶
　　　以充額數不能操弓上馬而官學生年壯者往往¶
　　　挑選披甲伏思今官學生内有年壯而讀書遲鈍¶
　　　者令囘旗披甲其所出之缺選年幼者補之以習¶
<pb:KR2m0053_WYG_109-9a>¶
　　　滿文俟其稍長益學弓馬則彼此皆有禆益伏望¶
聖恩飭令八旗將教養兵額數滿洲分出三十名䝉古漢¶
　　　軍各分出十名以此五十名錢糧給官學生計滿¶
　　　洲䝉古每名月領銀一兩五錢漢軍毎名一兩則¶
　　　壯者既有錢糧以學弓馬幼者亦有錢糧以學文¶
　　　藝長㓜並蒙¶
聖恩文武皆得造就矣應將八旗教養兵清查實數如目¶
　　　前現缺五十名者即照數目撥給官學如缺額之¶
<pb:KR2m0053_WYG_109-9b>¶
　　　數不及五十名者俟其將來缺出陸續撥給官學¶
　　　以漸足五十名之數如此一轉移間則錢糧不必¶
　　　加增而官學生皆沾¶
聖恩鼓舞振興矣奉¶
㫖所議是依議¶
　　　十年奏准八旗漢軍舊家大臣子孫内無力延師¶
　　　者左翼二十一人右翼十一人每人月給銀二兩¶
　　　令其就本旗官學該助教與教習等課讀清漢書¶
<pb:KR2m0053_WYG_109-10a>¶
　　再於兩翼滿洲内選教騎射之教習各一間日赴¶
　　學教國語並馬步射每人月給銀三兩¶
　　乾隆三年奏准八旗子弟選取入學三年之内令¶
　　其専誦經書朝夕講課三年後監臣考騐擇其材¶
　　質聰穎有志力學者歸漢文班分𨽻教習令其専¶
　　心講誦其年齒已長願學繙譯者歸滿文班分𨽻¶
　　助教令専心繙譯¶
　　是年尚書孫嘉淦奏稱官學舊例其學繙譯者考¶
<pb:KR2m0053_WYG_109-10b>¶
　　筆帖式而已間有粗通文義者考文武生員而已¶
　　原以明經治事之實學非旦夕可致之功是以未¶
　　敢専定章程查國子監㧞貢人等現䝉¶
皇上天恩月給廩餼講求明經治事之學頗有端緒臣¶
　　等請將八旗官學生之歸漢文班者不必専講四¶
　　書亦使之講求經史為有用之學每三年一次録¶
　　其可以應考者奏請¶
欽㸃大臣來監考騐取其明通者授為監生由官學而¶
<pb:KR2m0053_WYG_109-11a>¶
　　陞之太學使與㧞貢人等明經治事期滿出色者¶
　　一體保舉考選録用奉¶
㫖著照所請行¶
　　四年奏准各部寺八旗庫使員缺由國子監將本¶
　　旗官學生嚴加考試繙譯取中四人併卷咨送吏¶
　　部再行考擇充補¶
　　六年奏准官學生歸漢文班者邇年以來頗知奮¶
　　勉但諸生年幼度其資力止能於四書外専治一¶
<pb:KR2m0053_WYG_109-11b>¶
　　經史冊浩繁乍難責其研究見在加意教導至明¶
　　年八九月間擇其可以應考者繕摺奏聞請¶
欽㸃大臣試以經文一篇論一道其中文理明順者酌¶
　　量㧞作監生令該旗造冊咨送本監與漢貢監生¶
　　一同肄業講求明經治事之學期滿果有尤異者¶
　　准予保舉¶
　　十一年侍郎兼管國子監宗室徳沛奏言八旗官¶
　　學子弟雖分清漢兩途但助教一官有督率一學¶
<pb:KR2m0053_WYG_109-12a>¶
　　之責不但教習繙譯即漢文功課亦應稽查奉¶
㫖依議¶
　　十二年將䝉古官學生額設二十名内挑入咸安¶
　　宫學三名¶
　　十六年議准嗣後各部寺八旗庫使員缺吏部行¶
　　文到監將本旗宫學生考試繙譯毎缺一人咨送¶
　　三人與覺羅官學生一并由吏部考擇充補¶
　　三十一年議准嗣後挑取官學生十八嵗以下者¶
<pb:KR2m0053_WYG_109-12b>¶
　　肄業統以十年為率如學漢文者不能進學習繙¶
　　譯及清話者不能考取中書筆帖式庫使概令咨¶
　　囘本旗另挑差使¶
　　三十二年奏准下五旗包衣毎旗各添設官學生¶
　　十名滿洲六缺蒙古二缺漢軍二缺照從前義學¶
　　之例不給錢糧¶
　　三十四年奏准官學生既經取中中書筆帖式庫¶
　　使等官將來俱有出身之路未便令其在學候補¶
<pb:KR2m0053_WYG_109-13a>¶
　　應即開缺另行挑取¶
　　五十四年閏五月國子監奏請於官學生中騐其¶
　　年幼而多熟經書及文理明順者隨時挑取給與¶
　　雙分錢糧遇有缺出歸併每學限以十名之内寧¶
　　缺毋濫若一二年内學業不進仍行甄退並於該¶
　　學教習中擇其學問較優者將雙分錢糧官學生¶
　　専令督課果能功課勤宻著有成效擬於報滿引¶
見分别録用之後再行奏請咨部予以補官日紀録一¶
<pb:KR2m0053_WYG_109-13b>¶
　　次註册奉¶
㫖此項官學生額缺毎旗於百名内裁去十名添作出¶
　色學生膏火以示勸懲固不為多但於其中挑取十¶
　人給與雙分錢糧未免過優嗣後如遇甄汰時百名¶
　内陸續裁扣十名挑取多熟經書文理明白者二十¶
　名將此十名錢糧分為二十分給予既足以昭鼓勵¶
　又可以多育人材較為兩有裨益¶
　　附國子監議定八旗官學生條例¶
<pb:KR2m0053_WYG_109-14a>¶
　　一八旗官學生由該旗都統選擇聰明俊秀子弟¶
　　十八嵗以下者用印文咨送國子監該助教帶領¶
　　上堂公同察騐視其資質可造然後記名注冊充¶
　　補¶
　　一官學生各有旗分如所居離本旗官學甚逺或¶
　　天寒隂雨不能就學晷短途長未免曠時願於附¶
　　近之别旗官學讀書者該助教帶領具呈准於附¶
　　近官學讀書¶
<pb:KR2m0053_WYG_109-14b>¶
　　一官學生定例以辰時上學申時散學設立到學¶
　　簿每日令該生親自畫到稽查勤惰如有連日到¶
　　遲及三日不到者該助教即行申飭倘不悛改呈¶
　　堂斥革如學生偷安曠業而助教徇隠姑容者察¶
　　出記過議處¶
　　一毎館各立功課簿該教習飭令學生將每日所¶
　　讀之書某書某處起止古文某篇時文某篇每期¶
　　所作之文是何題目照實填冩不得浮開月終彚¶
<pb:KR2m0053_WYG_109-15a>¶
　　交助教收存年終交國子監博士&KR0550;呈堂察核¶
　　一漢館每日常課有授書背書講書囘講習字黙¶
　　書諸事備書於功課冊滿館學生則每日教清書¶
　　䝉古學生則每日教䝉古語¶
　　一每月三八日漢館出題試文一篇五言六韻詩¶
　　一首(未能成篇者/令作半篇)滿館試繙譯或清書一道蒙古¶
　　試䝉古繙譯一道¶
　　一䝉古弓箭教習每日輪館教演步騎二射¶
<pb:KR2m0053_WYG_109-15b>¶
　　一官學生於常課之外該助教教習每月㑹課一¶
　　次漢館學生作文一篇䝉童背書一次滿洲䝉古¶
　　二館學生各試繙譯一道又弓箭教習㑹同助教¶
　　率領諸生出城校試馬步射一次¶
　　一官學生於春秋二季赴監㑹考各一次該助教¶
　　預先呈冊定期𫝊知學生分兩班考試試東四學¶
　　漢文繙譯之日兼試西四學步騎二射試西四學¶
　　漢文繙譯之日兼試東四學步騎二射學坐毋許¶
<pb:KR2m0053_WYG_109-16a>¶
　　不到其實在患病者先期呈堂俟病痊補試¶
　　一季考漢文卷送滿漢堂官公同閱看滿文卷専¶
　　送滿堂官閱看蒙古卷専送䝉古堂官閱看評定¶
　　等第張榜𫝊集優者予奬賞劣者面加訓飭¶
　　一官學生季考列一等者奬賞紙筆墨刻由國子¶
　　監檔子房交發到學該助教當堂分給以昭鼓勵¶
　　一祭酒司業輪查各學該助教教習率領學生迎¶
　　於堂下恭揖聼候訓諭䝉童挑背經書已作文者¶
<pb:KR2m0053_WYG_109-16b>¶
　　挑講文理或現試文藝習繙譯者試以清文數行¶
　　并查每日課程簿冊蒙古亦然¶
　　一每年嵗終該助教查明學生平日勤惰囘堂甄¶
　　别量予去留¶
　　一官學生内有願讀清書者助教看其年歳稍長¶
　　文義粗通始准改學繙譯如新補到學未經讀過¶
　　漢書者不得遽行撥入繙譯館¶
　　一官學生文理荒疎經書不熟責成漢教習繙譯¶
<pb:KR2m0053_WYG_109-17a>¶
　　平常清書生疎責成滿教習其䝉古語亦然馬步¶
　　射生疎責成弓箭教習如官學生懶惰浮㳺功課¶
　　不進者聼該教習責懲不服者革退¶
　　一官學生考取文生員繙譯生員如在學已滿十¶
　　年者該助教帶領呈堂量予去留¶
　　一官學生有告假穿孝百日及兩月一月者出具¶
　　本佐領圖記投遞本學該助教具稿呈堂存案例¶
　　不停止錢糧功服以下送殯後上學¶
<pb:KR2m0053_WYG_109-17b>¶
　　一官學生有告假隨任省親修理墳塋收取地租¶
　　省視親伯叔兄弟者量其路程逺近如離京四十¶
　　里告假在十日以内者取具本佐領圖記呈堂給¶
　　假其告假一月兩月者行文該旗暫停錢糧俟銷¶
　　假再行補復如過三個月即行旗開缺¶
　　一官學生有告假隨任囘京及病痊呈請復班者¶
　　該助教帶領呈堂騐看資性年嵗如尚可造就准¶
　　其遇缺坐補¶
<pb:KR2m0053_WYG_109-18a>¶
　　一春秋丁祭官學生應在哲廡及¶
　崇聖祠四配兩廡執事該助教自行挑𣲖開送國子¶
　　監先期隨班演禮有不到者查明革退¶
　　一凡遇祭酒司業到任及封印開印助教各率官¶
　　學生到監行禮¶
　　一八旗新補入學助教同滿漢教習齊集學堂學¶
　　生行三叩頭禮起俟助教分撥定館其見本館教¶
　　習亦如之然後受業助教到任教習到館學生㕘¶
<pb:KR2m0053_WYG_109-18b>¶
　　見禮同¶
　　一咸安宫學生缺出由該學咨取到監将本旗滿¶
　　洲官學生内揀選俊秀者數名咨送¶
　　一八旗滿洲䝉古漢軍都統舊設外郎缺出由該¶
　　旗轉咨到監將本旗漢軍年乆官學生内揀選一¶
　　名咨送吏部¶
　　一八旗䝉古都統新設外郎缺出該旗咨取到監¶
　　將本旗漢軍官學生内揀選滿漢兼優者一名咨¶
<pb:KR2m0053_WYG_109-19a>¶
　　送¶
　　一唐古忒學生缺出由該學咨取到監將本旗䝉¶
　　古官學生内考選能繙譯者數名咨送¶
　　一經咒館咨取蒙古官學生將能冩䝉古字者挑¶
　　送¶
　　一凡下五旗包衣官學生不准挑選外郎唐古忒¶
　　學生¶
　　一八旗官學生例不准挑補䕶軍馬甲拜唐阿及¶
<pb:KR2m0053_WYG_109-19b>¶
　　别項差使¶
　　一八旗滿洲官學生准考庫使下五旗包衣官學¶
　　生不准考庫使¶
　　附八旗學舍¶
　　一鑲黄旗官學在安定門内大興縣西圓恩寺衚¶
　　衕共房三十七間¶
　　一正黄旗官學在西直門内祖家街共房三十七¶
　　間¶
<pb:KR2m0053_WYG_109-20a>¶
　　一正白旗官學在朝陽門内南小街新鮮衚衕共¶
　　房二十八間¶
　　一正紅旗官學在阜成門内巡捕𠫊衚衕共房四¶
　　十七間¶
　　一鑲白旗官學在東單牌樓之東象鼻子坑共房¶
　　三十五間¶
　　一鑲紅旗官學在宣武門内頭髮衚衕共房四十¶
　　八間¶
<pb:KR2m0053_WYG_109-20b>¶
　　一正藍旗官學在東單牌樓之北新開路共房三¶
　　十五間¶
　　一鑲藍旗官學在西單牌樓之北甘石橋馬尾衚¶
　　衕共房四十間¶
　　(謹案國子監例載凡八旗官學房屋墻垣有應修/理處及毎年糊飾頂棚窻格等工由該學助教具)¶
　　(稿呈堂咨行各該旗/都統自行估計修理)¶
　¶
欽定八旗通志卷九十五¶
