# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:06.377270
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR2m0053_WYG_171-1a>¶
　欽定四庫全書¶
　欽定八旗通志卷一百五十七¶
　　人物志三十七¶
　　　大臣傳二十三(滿洲正白旗二譚喀克都哩/碩  錫圖庫    拜  星訥)　(鄂/凖)¶
　　　(塔喇阿濟格尼堪/瑪    蘇拜)　(薩弼圖/)　(卓羅/)　(瓦爾喀珠/)¶
　　　　喀克都哩¶
　　　喀克都哩世居那木都魯以地為氏¶
太祖髙皇帝時與其兄康果禮率衆來歸分轄其衆為佐¶
<pb:KR2m0053_WYG_171-1b>¶
　　　領𨽻滿洲正白旗授三等子爵¶
太宗文皇帝初即位以喀克都哩為正白旗都統天聰元¶
　　　年隨征朝鮮有功三年¶
上親統大軍征眀¶
命八旗都統攻遵化城¶
授方畧分八隅列陣喀克都哩督所部兵薩木哈圖樹雲¶
　　　梯先登衆繼之城遂㧞明廵撫王元雅自殺¶
上嘉喀克都哩造攻具如法督兵先諸軍克城功¶
<pb:KR2m0053_WYG_171-2a>¶
親酌金巵奬勞¶
優賚之晋爵二等子¶
賜號噶思哈巴圖魯言其勇敢善戰疾如飛鳥也眀年正¶
　　　月¶
上攻克永平眀兵潰走昌黎¶
上遣敖漢奈曼巴林扎魯特兵攻其城不克¶
命喀克都哩同都統達爾漢等率兵千人徃助仍不克焚¶
　　　其近城廬舍而還先是叙克遵化功薩木哈圖得¶
<pb:KR2m0053_WYG_171-2b>¶
賜巴圖魯號授騎都尉世職並¶
諭喀克都哩曰薩木哈圖奮勇建功宜加愛惜自後攻城¶
　　　但令隨衆並進如彼欲先登亦必阻之至是攻昌¶
　　　黎薩木哈圖運木築栅復樹梯將登城聞¶
上命撤兵乃止¶
上以喀克都哩弗恤士卒申¶
諭切責五年五月同都統楞額禮分率左右翼歩騎征眀¶
　　　南海島徴舟艦於朝鮮弗至師次海濵不能渡遂¶
<pb:KR2m0053_WYG_171-3a>¶
　　　還軍屢擊敗明兵之邀戰者俘獲甚衆八月從¶
上征眀圍大凌河城喀克都哩率本旗兵軍其城之東北¶
　　　城中食盡明總兵祖大夀率衆降乃班師六月從¶
上征察哈爾與諸將分路率兵攻取籍所俘人户及金帛¶
　　　馬牛羊以獻¶
奬賚有差七年¶
上以征眀及朝鮮察哈爾宜何先¶
詢諸貝勒大臣喀克都哩奏言宜先征眀以承¶
<pb:KR2m0053_WYG_171-3b>¶
天佑恊人情且利在神速攻其不備¶
上嘉納之八年喀克都哩家人訐其欲逃歸瓦爾喀以財¶
　　　物運藏那木都魯故屯¶
上曰喀克都哩豈有逃遁之理果欲負朕¶
天必鑒之遂不窮治其事仍以訐告者付喀克都哩殺之¶
　　　逾數月喀克都哩卒㑹有¶
詔分别舊臣勲績¶
賜敕書予世襲喀克都哩之子塞古徳圖爾泰赴吏部述¶
<pb:KR2m0053_WYG_171-4a>¶
　　　其父功請襲¶
上命諸貝勒集議貝勒多鐸言喀克都哩之嫂和碩郡主¶
　　　謂喀克都哩前此被首事屬實恭領吉思哈自呼¶
　　　爾哈凱旋亦言呼爾哈人謂喀克都哩曽欲逃歸¶
　　　諸貝勒並以奏¶
聞遂不予襲¶
　　　　鄂碩¶
　　　鄂碩滿洲正白旗人先世居棟鄂以地為氏祖棆¶
<pb:KR2m0053_WYG_171-4b>¶
　　　布¶
太祖髙皇帝時率四百人來歸¶
賜名魯克素授其次子錫爾泰為佐領長子錫罕予騎都¶
　　　尉世職即鄂碩父也天命十一年䝉古貝勒卓哩¶
　　　克圖所屬叛逃錫罕追及之盡殱其衆天聰元年¶
　　　隨大貝勒阿敏征朝鮮率八十人光驅遇敵戰殁¶
太宗文皇帝念錫罕死事晋世職為三等輕車都尉以鄂¶
　　　碩襲八年七月鄂碩隨豫親王多鐸征明攻前屯¶
<pb:KR2m0053_WYG_171-5a>¶
　　　衛斬其哨卒十二月奉¶
命與前鋒統領勞薩率將士徃迎察哈爾部之來歸者是¶
　　　年授佐領九年大軍招察哈爾部衆進征眀朔州至¶
　　　崞縣遇敵哨斬二人獲馬四由平魯衛出邉敵兵¶
　　　邀戰鄂碩與都統圖爾格擊郤之叙功晋世職為¶
　　　二等輕車都尉尋擢前鋒叅領崇徳元年鄂碩與¶
　　　勞薩率兵百人偵眀邉事至冷口斬哨卒三獲馬¶
　　　十五二年叅領丹岱等徃土黙特貿易還鄂碩隨¶
<pb:KR2m0053_WYG_171-5b>¶
　　　前鋒統領武拜率將士赴歸化城䕶之擒斬眀邏¶
　　　卒三年隨睿親王多爾衮征眀由青山口入擊敗¶
　　　眀太監髙起潛兵四年奉¶
命與前鋒恭領沙爾瑚達率土黙特兵三百人畧寧逺鄂¶
　　　碩遵¶
上方畧以前鋒挑戰敵人堅壁不出乃從錦州北界畧其¶
　　　樵採者而還五年隨大軍圍錦州以前鋒敗敵騎¶
　　　時錦州被我軍圍急眀總督洪承疇率兵赴援¶
<pb:KR2m0053_WYG_171-6a>¶
上聞之親統大軍營於松山杏山之間¶
命武拜等以偏師營髙橋東鄂碩統逰卒偵躡敵有自杏¶
　　　山潰出者尾擊之既而杏山兵果潛出鄂碩偵知¶
　　　以告武拜武拜未即擊致潰卒復入城¶
上以鄂碩有統帥哨卒之責乃僅告知武拜不親行追擊¶
　　　予鞭責示懲六年復隨大軍圍錦州别將兵畧寧¶
　　　逺遇明兵六百騎鄂碩與前鋒統領鄂摩克圖引¶
　　　軍薄之大破敵搴纛二獲馬六十餘七年隨饒餘¶
<pb:KR2m0053_WYG_171-6b>¶
　　　貝勒阿巴泰征眀毁界嶺口邉墻進師敗明總督¶
　　　范志完兵於豐潤敵自宻雲出刼我錙重奮戰郤¶
　　　之遂越燕京趨山東所至克㨗師旋出邉明總兵¶
　　　吳三桂遣步騎邀戰復擊之潰遁乗夜掩襲搴纛¶
　　　三斬級數十擒哨卒二十九獲馬二百餘¶
世祖章皇帝順治元年四月從大兵入山海闗擊敗流賊¶
　　　李自成追至望都十一月追自成至陜州距潼闗¶
　　　立營賊據山為寨以拒我師鄂碩與前鋒統領努¶
<pb:KR2m0053_WYG_171-7a>¶
　　　三率兵㧞其寨二年陜西既定大兵由河南下江¶
　　　南鄂碩率八旗前鋒兵之半先行至睢寧縣敗敵¶
　　　兵千餘人復隨端重親王博洛分兵征蘇州擊明¶
　　　廵撫楊文驄舟師獲戰艦二十五趨杭州敗明魯¶
　　　王朱以海兵擒其總兵一尋與䕶軍統領哈寧阿¶
　　　等攻湖州克其城先是叙征明錦州山東及入闗¶
　　　破流賊功鄂碩晋世職至三等男及是叙陜西江¶
　　　南浙江功晋爵二等男六年擢滿洲鑲白旗副都¶
<pb:KR2m0053_WYG_171-7b>¶
　　　統時明桂王朱由榔據湖南廣西鄂碩隨鄭親王¶
　　　濟爾哈朗徃征有功師還¶
賚白金三百兩八年授前鋒統領十三年擢内大臣兩遇¶
恩詔晋爵三等子復以其為¶
皇貴妃父晋三等伯十四年九月卒加贈為侯¶
賜祭𦵏如典禮謚剛毅以其子費揚古襲三等伯别有傳¶
　　　　錫圖庫¶
　　　錫圖庫滿洲正白旗人姓烏扎拉先世居烏拉部¶
<pb:KR2m0053_WYG_171-8a>¶
　　　兄福蘭當¶
太祖髙皇帝時率屬來歸予騎都尉世職尋卒錫圖庫襲¶
　　　其職任佐領兼前鋒叅領¶
太宗文皇帝天聰四年大軍既取明永平錫圖庫同叅領¶
　　　圖嚕什等率兵循徼敵境擒哨卒二人獲馬十有¶
　　　七五年七月奉¶
命偵敵大凌河生擒二人還¶
上統師徃征圍大凌河城擊敗錦州援兵錫圖庫皆在事¶
<pb:KR2m0053_WYG_171-8b>¶
　　　有功六年隨大軍征明於宣府大同邉外分兵畧¶
　　　地多所俘獲八年同諸將畧䝉古錫爾哈錫伯圖¶
　　　地斬七十餘級獲户口百餘及駝牛馬而還得分¶
賜所獲是年叙功晋世職為一等輕車都尉九年同前鋒¶
　　　統領勞薩等入明邉克長城畧代州朔州斬獲甚¶
　　　衆崇徳元年八月睿親王多爾衮征眀寧逺錫圖¶
　　　庫率二十人前行至中後所及山海闗東偵敵屢¶
　　　擒哨卒並獲其馬又於前屯衛設伏擊敗敵兵初¶
<pb:KR2m0053_WYG_171-9a>¶
　　　喀木尼堪部葉類等来歸居多博科地至是葉類¶
　　　倡叛率所屬挈妻孥偕遁盜科爾沁諸部馬匹有¶
　　　追捕者輙為所害十二月錫圖庫奉¶
命率前鋒䕶軍八人徃㑹寧古塔副都統烏巴海督兵躡¶
　　　追數旬圍之温鐸招降不從葉類潛遁我兵盡殺¶
　　　其黨九十四人俘婦女八十餘獲馬五十有六追¶
　　　及葉類於山中射殪之二年五月凱旋¶
上遣大臣出迎五里宴勞叙功晋爵一等男五年七月¶
<pb:KR2m0053_WYG_171-9b>¶
命同䕶軍統領濟什哈率所部兵並徴外藩敖漢奈曼烏¶
　　　喇特諸部兵征索倫部敗敵衆於甘河擒叛酋博¶
　　　木博果爾之弟布固徳復追擒博木博果爾籍户¶
　　　口千餘獲馬數百六年正月還¶
賜宴於北驛館晋爵三等子五月授本旗副都統七年隨¶
　　　貝勒阿巴泰征明由薊州越燕京趨山東克兖州¶
　　　旋師錫圖庫分率右翼兵不與左翼期㑹先出邉¶
　　　部議革副都統任¶
<pb:KR2m0053_WYG_171-10a>¶
命從寛罰銀百兩八年十一月擢前鋒統領¶
世祖章皇帝順治元年隨大軍討流賊李自成擊賊將唐¶
　　　通於一片石入山海闗屢戰皆捷擒賊遊騎於三¶
　　　河縣追擊自成至安肅獲馬百餘進征山西同都¶
　　　統葉臣等取太原擊敗偽磁侯田見秀於汾洲又¶
　　　敗賊於綘州二年正月叙功晋三等子時自成據¶
　　　陜西大軍由潼闗綏徳兩路分進錫圖庫率兵趨¶
　　　㑹擊敗延安賊衆自成遁湖廣錫圖庫移兵安陸¶
<pb:KR2m0053_WYG_171-10b>¶
　　　追至荆州殱賊無算獲船百餘三年隨肅親王豪¶
　　　格征四川滅流賊張獻忠五年六月叙功晋一等¶
　　　子時湖南郡邑尚為明桂王朱由榔所據錫圖庫¶
　　　隨鄭親王濟爾哈朗征之六年正月大軍至長沙¶
　　　錫圖庫同左翼前鋒統領努三先率兵渡江攻湘¶
　　　潭努三破北門錫圖庫破西門遂定湘潭進克永¶
　　　興城擒斬其總兵尹舉智杜貞明等獲馬七十船¶
　　　四百尋偕諸將定寳慶府進定全州由榔將焦璉¶
<pb:KR2m0053_WYG_171-11a>¶
　　　等分三路來犯錫圖庫擊郤之又移兵攻克永安¶
　　　闗定道州七年正月凱旋¶
賜銀三百兩八年正月内大臣武拜洛什博爾輝等訐告¶
　　　英親王阿濟格謀干政事王大臣集鞫錫圖庫坐¶
　　　豫謀應斬籍沒爵除後洛什博爾輝以造言搆釁¶
　　　伏誅武拜亦坐附和削職籍沒¶
　　　　譚拜¶
　　　譚拜滿洲正白旗人姓他塔喇父阿敦官都統嘗¶
<pb:KR2m0053_WYG_171-11b>¶
　　　從¶
太祖髙皇帝征撫順招明逰擊李永芳來降譚拜初任佐¶
　　　領¶
太宗文皇帝天聰五年大軍圍大凌河城明總兵祖大夀¶
　　　遣百餘騎逸出譚拜與䕶軍叅領布顔圖追斬三¶
　　　十餘人獲馬二十有四八年以克副任使予騎都¶
　　　尉世職兼任叅領九年大軍征察哈爾收其降衆¶
　　　遂征明代州忻州譚拜同前鋒叅領蘇爾徳安達¶
<pb:KR2m0053_WYG_171-12a>¶
　　　立率四十人伏忻口明哨卒三百至擊斬過半崇¶
　　　徳元年隨武英郡王阿濟格征明敗敵燕京城北¶
　　　趨盧溝橋遇敵復敗之二年同叅領丹岱薩蘇喀¶
　　　等率䕶軍驍騎各四十畧明邉境次清河敵兵七¶
　　　百據守奮擊之潰搴纛二並獲其馬三年隨貝勒¶
　　　岳託征明入墻子嶺薄豐潤縣城擊敵堕壕殱殪¶
　　　無算復擊敗明太監馮永盛等拒戰兵四年隨鄭¶
　　　親王濟爾哈朗畧錦州率䕶軍破敵少兵於城南¶
<pb:KR2m0053_WYG_171-12b>¶
　　　是年七月叙功加一雲騎尉五年授兵部叅政六¶
　　　年兼任正白旗䝉古副都統七年冬隨貝勒阿巴¶
　　　㤗征山東攻利津縣克其城八年春出邉遇眀總¶
　　　督趙光抃范志完總兵吳三桂白廣恩等邀戰率¶
　　　本旗兵戰皆㨗凱旋¶
賚白金是年十月叙功晋世職三等輕車都尉¶
世祖章皇帝順治元年隨大軍入闗定燕京三年擢兵部¶
　　　尚書尋隨肅親王豪格征流賊張獻忠過陜西同¶
<pb:KR2m0053_WYG_171-13a>¶
　　　都統瑪喇希等擊敗叛鎮賀珍於雞頭闗進次四¶
　　　川屢擊敗獻忠賊衆復同都統李國翰渡涪江擊¶
　　　敗賊渠袁韜四年遷吏部尚書先是叙入闗定燕¶
　　　京功並以考滿兩晋世職為一等輕車都尉及獻¶
　　　忠滅晋爵三等男嗣遇¶
恩詔晋二等男七年三月卒子瑪爾賽襲爵别有傳¶
　　　　星訥¶
　　　星訥滿洲正白旗人姓覺爾察初為二等侍衛兼¶
<pb:KR2m0053_WYG_171-13b>¶
　　　佐領從¶
太祖髙皇帝征明遇䝉古兵四百於塔山之北射其渠魁¶
　　　殪之遂敗其衆天聰七年¶
太宗文皇帝命與恭領蘇爾東阿等率兵三百駐守遼河¶
　　　先是我師征察哈爾星訥以二十人徃張家口偵¶
　　　敵猝遇敵兵禦守四日夜俟貝勒阿濟格至請兵¶
　　　二百攻克之察哈爾部多爾濟塔蘇爾海倚山立¶
　　　寨列火器拒守星訥率䕶軍先登敵衆奔潰八年¶
<pb:KR2m0053_WYG_171-14a>¶
上統大軍征察哈爾星訥隨額駙布顔代率䝉古兵進哈¶
　　　麻爾嶺遇其部俄爾塞圖等率所屬户口來歸納¶
　　　之以¶
聞時察哈爾林丹汗西奔土黙特其下相率歸順¶
上乃移師征眀星訥同前鋒叅領席特庫等畧大同眀將¶
　　　自龍門率兵三千逆戰星訥擊之敗北斬獲甚衆¶
　　　論功予雲騎尉世職尋授刑部恭政崇徳三年同¶
　　　承政葉克舒征黒龍江奏捷叙功並以其兄辛㤗¶
<pb:KR2m0053_WYG_171-14b>¶
　　　弟西爾圖陣亡應得世職令併襲之晋三等輕車¶
　　　都尉叅政吉思哈有女為雅什塔子婦新寡吉思¶
　　　哈疾女歸省星訥之子阿思哈見而謀娶之雅什¶
　　　塔訟於所司論罪星訥應革世職罰鍰降理事官¶
上命降罰如議免革世職四年授䕶軍恭領兼議政大臣¶
　　　尋遷副都統六年二月授工部叅政三月隨鄭親¶
　　　王濟爾哈朗圍錦州明總督洪承疇親自以兵六¶
　　　萬赴援屯松山北岡星訥先登破其壁壘明援兵¶
<pb:KR2m0053_WYG_171-15a>¶
　　　繼至星訥屢擊敗之七年敗明總兵吳三桂白廣¶
　　　恩等兵於髙橋八年擢工部承政¶
世祖章皇帝順治元年隨睿親王多爾衮入山海闗擊流¶
　　　賊李自成以歩兵破賊陣是年改六部承政曰尚¶
　　　書星訥仍任工部二年叙功授一等輕車都尉三¶
　　　年隨肅親王豪格師抵西安分勦賊於邠州賊潰¶
　　　遁進趨秦州賊將髙汝礪率歩騎迎拒大敗之與¶
　　　肅親王㑹師川中屢敗賊渠張獻忠兵凱旋晋太¶
<pb:KR2m0053_WYG_171-15b>¶
　　　子少師加一雲騎尉六年逆鎮姜瓖據大同叛星¶
　　　訥隨大兵討之圍其城賊填塹毁垣簡驍勇䝉盾¶
　　　突犯星訥率將士持短兵力戰却賊賊背城為陣¶
　　　復以火器來攻星訥親督精銳馳壓其營大兵乗¶
　　　之賊兵不能支殱其勁兵畧盡七年遇¶
恩詔晋爵二等男八年都統額克青等舉發英親王阿濟¶
　　　格令其子勞親以兵衆迎睿親王䘮謀干政法司¶
　　　鞫議星訥𨽻王属下雖未與謀苐不即奏劾且為¶
<pb:KR2m0053_WYG_171-16a>¶
　　　王趣召勞親應罷尚書任又議其在工部擅撤¶
昭陵工役五百人及不補植¶
陵樹罪革世職籍家産半九年復任工部尚書列議政大¶
　　　臣十年¶
上以星訥宣力有年衰老可念¶
命以原官加一級致仕十四年自陳戰功請復世職部議¶
　　　星訥前任工部獲罪應削¶
恩詔所加之爵仍留戰功所得世職奉¶
<pb:KR2m0053_WYG_171-16b>¶
㫖復一等輕車都尉兼一雲騎尉予世職康熙十三年卒¶
賜祭𦵏孫巴爾達襲¶
　　　　凖塔¶
　　　凖塔滿洲正白旗人姓佟佳扈爾漢第四子也天¶
　　　聰八年授騎都尉世職任恭領同叅領鰲拜等率¶
　　　兵畧明錦州復與前鋒統領勞薩等率將士百人¶
　　　徃迎察哈爾國來歸者崇徳二年隨武英郡王阿¶
　　　濟格征明皮島王以敵兵堅守不能克集諸將問¶
<pb:KR2m0053_WYG_171-17a>¶
　　　進取之䇿凖塔與鰲拜對曰我二人先登誓必克¶
　　　之否則不復見王遂連舟越衆渡海舉火為號以¶
　　　待後師敵兵據堡列陣凖塔與鰲拜冐矢石奮勇¶
　　　衝擊遂取其島叙功超授三等男¶
賜巴圖魯號尋擢任都統隨貝勒岳託征明至宻雲攻&KR0633;¶
　　　子嶺八旗並進凖塔先據嶺以導諸軍遂毁邉城¶
　　　入敗眀内監馮永盛及總兵侯世禄軍三屯營守¶
　　　將以歩騎三千截我輜重同都統武頼擊敗之連¶
<pb:KR2m0053_WYG_171-17b>¶
　　　敗敵兵二千於董家口遂徃畧地克取二城叙功¶
　　　晋爵二等男六年三月隨睿親王多爾衮征眀錦¶
　　　州以聽從遣兵回家離城逺駐論罪應革職籍没得¶
㫖改輸罰鍰九月¶
命隨安平貝勒杜度等圍錦州有功七年復同都統葉臣¶
　　　等率將士鎮錦州先是圍錦州時城内眀兵出犯¶
　　　鑲黄旗壕塹三旗䕶軍避敵壕内王貝勒等袒䕶¶
　　　不報凖塔坐狥情附和論罰¶
<pb:KR2m0053_WYG_171-18a>¶
詔免之眀年隨征眀山東與都統葉克書等遣將領攻孟¶
　　　家臺以調度失宜致傷士卒且誑稱率五人突入¶
　　　敵圍衝出敵陣論罪革巴圖魯號降為一等輕車都¶
　　　尉罰贖十二月復鎮錦州順治元年從睿親王入¶
　　　山海闗擊流賊李自成與都統譚泰等追至真定¶
　　　大破之賊焚輜重倉皇遁去於是燕京迤北居庸¶
　　　闗内外各城及天津真定皆降叙功復授爵為三¶
　　　等男二年正月率右翼兵隨饒餘郡王阿巴泰征¶
<pb:KR2m0053_WYG_171-18b>¶
　　　山東平定郡縣趨江南時眀福王朱由崧遣兵渡¶
　　　河圍徐州沛縣李家樓凖塔督兵馳擊敗之擒斬¶
　　　其將六人明兵赴河死者無算下徐州奉¶
㫖屯兵鎮守五月自徐州進兵南下擊敗明副將髙祐軍¶
　　　於宿遷師次清河明總兵劉澤清率歩兵四萬船¶
　　　千餘據黄淮清三河口連營十里凖塔遣副都統¶
　　　康喀頼等率兵渡清河列營相拒以礮擊敗敵艦¶
　　　復遣都司楚進功率歩兵六百人拒黄河北岸鳴¶
<pb:KR2m0053_WYG_171-19a>¶
　　　礮相應隨分兵兩路一自清河上逰進擊一攻對¶
　　　岸馬歩敵兵俱敗之合軍追至淮安界斬其副將¶
　　　二恭將一有偽新昌王者潛遁海島雲臺山聚衆¶
　　　攻䧟興化凖塔遣兵進勦破其巢穴擒斬之通州¶
　　　如臯㤗興等城皆下遂定淮安鳳陽廬州望風納¶
　　　欵叙功晋爵三等子仍¶
賜巴圖魯號三年奉¶
命隨肅親王豪格勦流賊張獻忠於四川賊糾衆迎戰凖¶
<pb:KR2m0053_WYG_171-19b>¶
　　　塔指揮八旗前鋒及兩黄正白三旗騎兵奮勇進¶
　　　擊俘斬甚衆復同貝勒尼堪等分兵攻克遵義䕫¶
　　　州荗州榮昌富順内江資陽諸郡縣川㓂悉平復¶
　　　隨肅親王勦陜西賊黨武大定等四年凱旋卒五¶
　　　年論凖塔前後功加世爵為一等子無子以弟阿¶
　　　拉宻襲十二年追諡曰襄毅¶
詔立碑墓道¶
　　　　阿濟格尼堪¶
<pb:KR2m0053_WYG_171-20a>¶
　　　阿濟格尼堪滿洲正白旗人姓他塔喇天聰八年¶
　　　襲父達音布三等輕車都尉世職任叅領從¶
太宗文皇帝征察哈爾由大同入眀邉與䕶軍統領雅賴¶
　　　擊敗明兵於崞縣師還復同叅領阿爾津至山海¶
　　　闗偵敵多斬獲崇徳元年從¶
上征朝鮮遇明寧逺守邉兵擊敗之三年隨貝勒岳託征¶
　　　眀過北京破總兵侯世禄軍追斬其䕶印者獲¶
　　　其印與馬四年擢䕶軍統領隨肅親王豪格攻錦¶
<pb:KR2m0053_WYG_171-20b>¶
　　　州設伏連山擒五人獲馬七六年鄭親王濟爾哈¶
　　　朗統兵圍錦州阿濟格尼堪以七十人設伏敗敵¶
　　　衆進攻杏山領纛直入敵營敵大潰時錦州城中¶
　　　䝉古諾木齊等願投誠為明總兵祖大夀所覺以¶
　　　兵圍之未得出阿濟格尼堪偵知之乗夜薄城力¶
　　　戰率兵先登克其郛援諾木齊等以歸旋擊松山¶
　　　兵兩戰皆捷¶
上以阿濟格尼堪年少能奮勇殺敵¶
<pb:KR2m0053_WYG_171-21a>¶
賚白金四百兩晉一等輕車都尉是年八月明總督洪承¶
　　　疇集諸鎮兵援錦州¶
上親統大軍駐營松杏兩山之間截其糧道眀總兵吳三¶
　　　桂唐通等潛遁¶
上召阿濟格尼堪¶
親授方畧與䕶軍統領鰲拜等追擊大破之八年八月奉¶
命駐防錦州九月鄭親王攻取中後所前屯衛阿濟格尼¶
　　　堪率所部及䝉古兵攻中前所明總兵黄色遁㧞¶
<pb:KR2m0053_WYG_171-21b>¶
　　　其城復追捕城中逸出者皆就獲叙功加一雲騎¶
　　　尉¶
世祖章皇帝順治元年四月睿親王多爾衮統兵入山海¶
　　　闗擊流賊李自成阿濟格尼堪率䕶軍破賊追至¶
　　　望都叙功晋一等男十月随豫親王多鐸追勦自¶
　　　成取道河南渡孟津薄潼闗賊鑿重壕以阻我軍¶
　　　賊將劉方亮糾衆千餘來犯阿濟格尼堪同䕶軍¶
　　　統領圖頼阿爾津等奮戰賊挫衂乗夜侵正白旗¶
<pb:KR2m0053_WYG_171-22a>¶
　　　䕶軍驍騎營復擊却之連破賊二營領兵踰壕塹¶
　　　躬冒矢石先登城賊衆驚潰或竄或降大兵俱入¶
　　　闗二年正月進征西安自成由商州竄湖廣豫親¶
　　　王奉¶
詔征江南四月至淮安遣阿濟格尼堪率䕶軍趨揚州列¶
　　　營城北合諸軍攻克其城獲戰艦二百餘渡江至¶
　　　江寧追擊眀福王朱由崧於蕪湖敗其舟師捷¶
聞晉爵三等子三年隨端重親王博洛定浙閩攻克金華¶
<pb:KR2m0053_WYG_171-22b>¶
　　　衢州破仙霞闗下建寧延平眀唐王朱聿鍵遁走¶
　　　汀州阿濟格尼堪同䕶軍統領都爾徳追擊至城¶
　　　下率精銳先登擒斬聿鍵其總兵姜正希糾衆二¶
　　　萬赴援阿濟格尼堪指揮將士撃之斬殺過半眀¶
　　　年凱旋晋爵一等子¶
賜敕予世職勿替五年授正白旗滿洲都統六年隨鄭親¶
　　　王征湖廣列恭賛大臣是時眀桂王朱由榔遣其¶
　　　總督何騰蛟總兵王進才馬進忠等據湖南郡邑¶
<pb:KR2m0053_WYG_171-23a>¶
　　　阿濟格尼堪至長沙與兵部尚書阿哈尼堪領將¶
　　　士先驅次湘潭遇迎戰者輒擊敗之破北門入騰¶
　　　蛟就擒追勦潰衆於湘鄉盡殱之遂趨寳慶距城¶
　　　七十里進才進忠糾衆抗拒我軍分歩騎更畨進¶
　　　戰直簿城東門進才等潛遁追勦之沅州靖州進¶
　　　定全州七年正月班師¶
賜白金五百兩晋爵三等伯列議政大臣四月卒¶
予祭𦵏如典禮諡勇敏子伊理布襲别有傳¶
<pb:KR2m0053_WYG_171-23b>¶
　　　　薩弼圖¶
　　　薩弼圖滿洲正白旗人姓他塔喇先世居扎庫穆¶
　　　父沙津當¶
太祖髙皇帝時率衆來歸授佐領薩弼圖其長子也沙津¶
　　　卒代管佐領¶
太宗文皇帝天聰八年以克副任使予騎都尉世職尋兼¶
　　　任叅領崇徳四年隨承政薩穆什喀索海征呼爾¶
　　　哈部師至黒龍江薩弼圖俘獲丁壯百餘進攻鐸¶
<pb:KR2m0053_WYG_171-24a>¶
　　陳阿薩津二城敵兵四百逆戰薩弼圖同佐領卓¶
　　卜特等率兵九十奮擊斬五十人餘衆潰走索倫¶
　　部長博木博果爾以兵助呼爾哈部抗拒我師薩¶
　　弼圖同副都統伊遜等設伏掩擊斬七十人五年¶
　　四月凱旋叙功加一雲騎尉七月隨大軍圍明錦¶
　　州刈其城西田禾敵由城西北隅出發鎗礮拒戰¶
　　薩弼圖偕衆衝擊敵郤走逐之抵城壕復移兵設¶
　　伏松山要路擊敗敵歩兵旋駐守駱駝山城敵兵¶
<pb:KR2m0053_WYG_171-24b>¶
　　二百來犯薩弼圖督兵截擊盡殱之六年率兵薄¶
　　錦州城駐營跨壕作橋敵出樵採薩弼圖馳擊斬¶
　　十人生擒九人復斬其持弓矢者五人翼日城中¶
　　出兵投火藥欲焚橋擊之遁既而歩騎坌集欲奪¶
　　壕門薩弼圖迎斬二人敵潰却時眀總督洪承疇¶
　　據松山以馬兵來刦我紅衣礮薩弼圖先衆擊郤¶
　　復偕衆歩戰破敵歩兵三營敘功晋世職為三等¶
　　輕車都尉旋擢正白旗滿洲副都統七年十月隨¶
<pb:KR2m0053_WYG_171-25a>¶
　　　貝勒阿巴泰征明由界嶺口毁邉墻入擊敗明總¶
　　　兵馬科轉戰至山東以雲梯攻克平度州城¶
世祖章皇帝順治元年隨睿親王多爾衮入山海闗擊流¶
　　　賊李自成督後隊兵有功既定燕京同都統葉臣¶
　　　巴哈納招撫山西自成偽將陳永福據太原薩弼¶
　　　圖率兵圍城屢擊敗出拒賊衆山西既平移師征¶
　　　陜西自成兄子錦據延安以賊衆迎拒薩弼圖七¶
　　　戰皆捷復同前鋒統領錫特庫攻破自成賊寨叙¶
<pb:KR2m0053_WYG_171-25b>¶
　　　功並三遇¶
恩詔晋爵至二等男尋以年老致仕十八年卒¶
賜祭𦵏如例子果里襲爵¶
　　　　卓羅¶
　　　卓羅滿洲正白旗人姓佟佳三等男巴篤理第三¶
　　　子也天聰八年襲父爵兼任佐領崇徳三年隨貝¶
　　　勒岳託征眀燕京明太監馮永盛率兵拒戰卓羅¶
　　　以三百人擊敗之進征山東屢敗敵衆四年畧錦¶
<pb:KR2m0053_WYG_171-26a>¶
　　　州入其郛擒守備一人六年大軍圍錦州眀總督¶
　　　洪承疇率衆赴援駐松山卓羅隨武英郡王阿濟¶
　　　格擊敗之七年復破松山兵於山北八年授刑部¶
　　　恭政順治元年從入山海闗擊敗流賊李自成二¶
　　　年叙功晋一等男任正白旗副都統三年隨順承¶
　　　郡王勒克徳渾征湖廣敗自成餘黨一隻虎於荆¶
　　　州凱旋¶
賚黄金十兩白金三百兩先是眀桂王朱由榔據武岡以¶
<pb:KR2m0053_WYG_171-26b>¶
　　　其總兵王進才等分據長沙衡州寳慶¶
上命恭順王孔有徳統師征之至是¶
遣卓羅同副都統藍拜赴有徳軍協謀進勦四年自岳州¶
　　　趨長沙進才聞大兵至遁走卓羅同藍拜追擊敗¶
　　　之遂與智順王尚可喜擊敗其總兵徐松節軍統¶
　　　舟師還長沙遣恭領張國柱扎蘇藍等敗總兵楊¶
　　　國棟於天心湖卓羅㑹合孔有徳軍趨祁陽由熊¶
　　　羆嶺入城斬其總兵副將各一進攻武岡州擊敗¶
<pb:KR2m0053_WYG_171-27a>¶
　　　其安國公劉承允於夕陽橋承允降由榔遁桂林¶
　　　遂取武岡五年師還復¶
賚黄金十兩白金三百兩六年考滿加一雲騎尉旋擢禮¶
　　　部尚書列議政大臣七年調都察院左都御史八¶
　　　年二月兼鑲白旗滿洲都統閏二月¶
上甄别部院大臣以卓羅緘黙曠官罷左都御史専任都¶
　　　統九月擢吏部尚書三遇¶
恩詔晉爵至一等子兼一雲騎尉九年十一月授靖南將¶
<pb:KR2m0053_WYG_171-27b>¶
　　　軍率兵征廣東旋以廣東漸平¶
召還十一年復任吏部尚書十二年八月¶
命同都統阿爾津率兵駐防荆州初朱由榔稱號於粤孫¶
　　　可望李定國白文選等皆以張獻忠餘黨附由榔¶
　　　竊王號至是據辰州十三年八月卓羅同阿爾津¶
　　　自澧州常徳進征辰州可望焚舟夜遁卓羅與副¶
　　　都統泰什哈䕶軍統領費雅思哈等率兵渡江攻¶
　　　發其伏追擊至瀘溪累戰破之偽恭將叚文科及¶
<pb:KR2m0053_WYG_171-28a>¶
　　　守備四員來降復辰州十四年可望率所部赴長¶
　　　沙歸順定國文選等隨由榔竄入雲南十五年寧¶
　　　南大將軍宗室羅託自湖南定貴陽¶
上命平西王吳三桂由四川進征南將軍卓布泰由廣西¶
　　　進而卓羅隨信郡王多尼以師㑹之規取雲南十¶
　　　六年正月合攻雲南城下之屢敗文選定國兵遂¶
　　　克永昌騰越追勦至南甸乃還¶
詔留卓羅及都統伊爾徳分八旗兵駐守雲南¶
<pb:KR2m0053_WYG_171-28b>¶
賚蟒服鞍馬時由榔奔緬甸定國竄據孟艮復謀入犯約¶
　　　降將髙應鳳為内應以由榔印劄誘元江土司那¶
　　　嵩倡叛十月卓羅同前鋒統領白爾赫圖恭領穆¶
　　　克爾等擊敗賊衆於磨隴口賊將馬秉忠孫應斗¶
　　　馬忠君皆敗郤進師鑿壕困之以雲梯克其城斬¶
　　　應鳳於軍那嵩自焚死殱其黨無算十八年定西¶
　　　將軍愛星阿同吳三桂征由榔於緬甸¶
詔卓羅駐守雲南是年十二月緬人執由榔以獻雲南平¶
<pb:KR2m0053_WYG_171-29a>¶
　　　康熙元年四月奉¶
詔率駐守雲南八旗兵還京叙功晋爵二等伯世襲七年¶
　　　卒¶
予祭𦵏如典禮諡忠襄以其孫赫特赫襲¶
　　　　瓦爾喀珠瑪喇(弟伊瑪喇/)¶
　　　瓦爾喀珠瑪喇姓那木都魯世居瓦爾喀渾春地¶
　　　祖察禮當¶
太祖髙皇帝時率衆人來歸𨽻滿洲正白旗珠瑪喇自少¶
<pb:KR2m0053_WYG_171-29b>¶
　　　扈從¶
太宗文皇帝征討任佐領時葉赫有同名者¶
命稱瓦爾喀珠瑪喇以别之天聰八年¶
賜敇授騎都尉世職尋率前鋒十人追獲叛逃䝉古四十¶
　　　三人¶
特予優賞崇徳二年同佐領喀凱等分路征瓦爾喀於額¶
　　　勒約索額黒庫倫僧庫勒諸路俘獲甚衆三年論¶
　　　功加一雲騎尉授吏部理事官四年三月隨貝勒¶
<pb:KR2m0053_WYG_171-30a>¶
　　　岳託征眀乗夜升雲梯攻克故城縣眀總兵侯世¶
　　　禄以兵赴援珠瑪喇徒歩突入敵軍力戰敗之被¶
　　　創甚猝遇明内監髙起潛軍負創奮擊敵敗北十¶
　　　月隨肅親王豪格畧錦州破眀邉城兵進至太平¶
　　　寨敵嚴陣以待珠瑪喇復徒歩大呼衝鋒入陣斫¶
　　　毁鹿角中創不退敵兵大潰十一月隨承政索海¶
　　　薩穆什喀統左右翼兵征索倫部珠瑪喇俘獲十¶
　　　九人進攻呼爾哈之雅克塞城我軍火焚其郛佐¶
<pb:KR2m0053_WYG_171-30b>¶
　　　領和託先登珠瑪喇繼之克其城師還黒龍江濵¶
　　　呼爾哈潰衆復合烏魯蘇屯之博木博果爾兵六¶
　　　千來襲我正藍旗後隊珠瑪喇與索海設伏掩擊¶
　　　殱敵畧盡五年六月晋三等輕車都尉六年隨鄭¶
　　　親王濟爾哈朗征眀圍錦州敗松山騎兵眀總督¶
　　　洪承疇赴援立營松山西北我右翼兵與戰失利¶
　　　敵兵環攻左翼軍珠瑪喇力戰敗敵礮傷頷氣絶¶
上震悼¶
<pb:KR2m0053_WYG_171-31a>¶
賜殮具三日復甦奏¶
聞¶
上甚喜令加意調養勿即隨征尋以監造¶
　　盛京塔工告成¶
賞賚甚優¶
命率兵防守錦州諸山寨眀兵來犯戰竟夜敵潰走斬四¶
　　　十餘級獲雲梯及軍械眀年晋二等輕車都尉八¶
　　　年考績晋一等¶
<pb:KR2m0053_WYG_171-31b>¶
世祖章皇帝順治元年珠瑪喇隨睿親王多爾衮入山海¶
　　　闗擊敗流賊李自成兵復勦滅馬山口土賊叙功¶
　　　加一雲騎尉二年十月調户部理事官十一月同¶
　　　都統巴顔等率兵㑹定西大將軍何洛㑹征流賊¶
　　　張獻忠自西安進師屢挫賊三年¶
上命肅親王豪格代何洛㑹統軍趨階州聞賊衆屯禮縣¶
　　　南遣珠瑪喇分兵擊之賊驚竄復與䕶軍統領鰲¶
　　　拜進征西充獻忠既滅乃班師六年隨英親王阿¶
<pb:KR2m0053_WYG_171-32a>¶
　　　濟格討大同叛鎮姜瓖至左衛賊列兵城外迎戰¶
　　　珠瑪喇擊走之復左衛旋勦賊寧武闗賊於山岡¶
　　　列礮以拒珠瑪喇同恭領烏庫禮率師疾馳據岡¶
　　　脊大破賊營偽總兵劉偉遂以闗降七年叙録勞¶
　　　績舊臣晋爵三等男¶
予世襲㒺替八年擢正白旗副都統遇¶
恩詔累晋一等男十年三月卒於官年五十有三¶
予祭𦵏如例祀四川名宦弟伊瑪喇初任前鋒侍衛順治¶
<pb:KR2m0053_WYG_171-32b>¶
　　　三年隨肅親王軍於四川賊黨趙雲桂圍保寧伊¶
　　　瑪喇登城射中雲桂目賊駭走我師乗之大㨗至¶
　　　是襲兄珠瑪喇一等男爵尋授恭領康熙十三年¶
　　　陜西提督王輔臣叛應逆藩吳三桂伊瑪喇隨揚¶
　　　威將軍阿宻達討之十四年五月師至寧州賊兵¶
　　　千餘抗拒擊之潰遂復寧州九月進攻平涼距城¶
　　　八里輔臣糾賊萬餘迎戰伊瑪喇隨貝勒洞額擊¶
　　　敗其衆十五年隨撫逺大將軍圖海復攻平涼至¶
<pb:KR2m0053_WYG_171-33a>¶
　　　城北虎山墩偵賊賊合歩騎突至伊瑪喇督衆奮¶
　　　戰賊敗北十八年搜𠞰棧道益門鎮諸路賊營敗賊¶
　　　将陳君極二十一年賊平還京二十七年以老疾乞¶
　　　休三十四年五月卒亦祀四川名宦次子滿色襲¶
　　　爵¶
世宗憲皇帝御極¶
恩詔察奏効力行間未議叙者兵部列伊瑪喇名進¶
賜加雲騎尉世職與長子能泰襲¶
<pb:KR2m0053_WYG_171-33b>¶
　　　　蘇拜(子和託/)¶
　　　蘇拜滿洲正白旗人姓瓜勒佳前鋒統領武理堪¶
　　　之次子也蘇拜年十五從¶
太祖髙皇帝征䝉古有功授侍衛兼管佐領事¶
太宗文皇帝天聰九年隨大軍征察哈爾收降林丹汗子額¶
　　　哲遂入眀邉攻代州明兵三百自崞縣赴援蘇拜¶
　　　先衆迎戰敵潰遁崇徳元年從征朝鮮破敵桃山¶
　　　村三年任䕶軍恭領隨貝勒岳託征明自墻子嶺¶
<pb:KR2m0053_WYG_171-34a>¶
　　　入邉越燕京擊敗明太監馮永盛軍五年大軍圍¶
　　　明錦州蘓拜屢擊却松山杏山敵兵又同都統圖¶
　　　爾格等設伏於烏忻河口多所俘獲敵兵千餘襲¶
　　　追戰郤之䕶輜重以歸六年復圍錦州敗松山騎¶
　　　兵又敗眀總督洪承疇三營歩兵叙功予世職騎¶
　　　都尉加一雲騎尉七年隨貝勒阿巴泰征明至山¶
　　　東屢敗敵馬歩兵攻克樂安昌邑二縣八年凱旋¶
　　　晉世職三等輕車都尉¶
<pb:KR2m0053_WYG_171-34b>¶
世祖章皇帝順治元年隨睿親王多爾衮入山海闗擊敗¶
　　　流賊李自成是年冬隨大軍西勦自成取道土黙¶
　　　特鄂爾多斯入邉鑿黄河冰濟師擒斬賊衆明年¶
　　　春至榆林賊乗夜襲我蒙古營蘓拜與䕶軍統領¶
　　　徹爾布往援擊敗羣賊旋軍遇伏復戰卻之進征¶
　　　延安七戰皆㨗自成走湖廣躡追之至安陸屢破¶
　　　賊營斬獲無算三年署䕶軍統領隨肅親王豪格¶
　　　征流賊張獻忠敗賊將髙汝礪於三寨山進擊獻¶
<pb:KR2m0053_WYG_171-35a>¶
　　　忠於西充連敗賊衆我正藍旗軍為賊所困蘇拜¶
　　　同䕶軍統領阿爾津率兵趨援大敗賊五年還京¶
　　　授䕶軍統領先是叙入闗及𠞰滅自成功洊晉一¶
　　　等輕車都尉加一雲騎尉及獻忠滅叙功並三遇¶
恩詔晋爵至二等子八年正月同其兄武拜及内大臣洛¶
　　　什博爾輝等舉發英親王阿濟格謀干政罪狀議¶
　　　叙晋一等子加一雲騎尉二月洛什博爾輝以謟¶
　　　媚諸王造言搆釁伏誅蘇拜與武拜並坐附和罷¶
<pb:KR2m0053_WYG_171-35b>¶
　　　任削職籍沒又以睿親王𦵏時私置御用服飾蘇¶
　　　拜徇隠不舉又王欲移駐永平蘇拜曽與宻謀論¶
　　　死得¶
㫖寛免九年起為正白旗副都統十三年擢内大臣十五¶
　　　年¶
上念其戰陣有功復爵一等男世襲旋授領侍衛内大臣¶
　　　康熙三年十二月卒¶
賜祭𦵏如典禮諡曰勤僖子昻安巴襲爵第三子和託初¶
<pb:KR2m0053_WYG_171-36a>¶
　　任侍衛康熙十五年以叅領從征陜西叛鎮王輔¶
　　臣至平凉城北擊敗賊衆十六年從征逆藩吳三¶
　　桂至湖廣於攸縣河岸擊敗賊將王國佐等又敗¶
　　賊將胡國柱等於永興十九年由廣西征逆孽吳¶
　　世璠敗賊將何繼祖等奪石門坎黄草壩進薄雲¶
　　南城敗賊將胡國柄劉起龍叙功予世職騎都尉¶
　　加一雲騎尉尋任䕶軍恭領五十二年卒子巴爾¶
　　泰襲職¶
<pb:KR2m0053_WYG_171-36b>¶
　¶
　¶
　¶
　¶
　¶
　¶
　¶
欽定八旗通志卷一百五十七¶
