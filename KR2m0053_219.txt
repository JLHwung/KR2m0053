# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:07.854879
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷二百五
<pb:KR2m0053_WYG_219-1a>¶
欽定四庫全書¶
　欽定八旗通志卷二百五¶
　　人物志八十五¶
　　　大臣𫝊七十一(漢軍鑲紅旗三黄郭世隆王哲爾/肯  張仲舉    秉中    國棟)¶
　　　　(黄廷桂/)¶
　　　　郭世隆¶
　　　郭世隆漢軍鑲紅旗人父洪臣原籍汾州順治二¶
　　　年英親王阿濟格統師至九江收降明故將左良¶
<pb:KR2m0053_WYG_219-1b>¶
　　　玉之子夢庚及部衆來京入旗洪臣與焉分轄降¶
　　　衆為佐領康熙四年世隆襲管佐領八年授禮部¶
　　　員外郎二十五年擢監察御史二十七年¶
命赴盛京察審¶
福陵守兵赴訴其兄寃死事得誣良刑逼自縊狀原審侍¶
　　　郎阿禮瑚及司員俱坐失實褫革世隆還京䟽言¶
　　盛京刑部凡已經告發事件執法結斷者甚少夤縁¶
　　　和息者居多以故曲直莫分刁誣愈熾近有旗人¶
<pb:KR2m0053_WYG_219-2a>¶
　　　宜爾根控訴命案先經私和後復涉訟仍不審結¶
　　　乞¶
敇嚴察私和之兩造及聴許部員究實情而肅法紀又䟽¶
　　　言¶
　　盛京鳯凰城及山海闗各設有迎送朝鮮貢使之五¶
　　　品官數員每逢貢使至以一員迎送此外别無職¶
　　　守且既有通事官従鳳凰城隨行至京沿途撥兵¶
　　　䕶送料理食物夫役車輛迎送官實属贅設應¶
<pb:KR2m0053_WYG_219-2b>¶
　　　裁汰又䟽言設官乆任以其能熟悉民風土俗而¶
　　　去弊興利也若不肖之徒往往以乆任滋弊如盜¶
　　　採人葠律有重典惟不肖官弁與奸民熟習互相¶
　　　容隠故弊竇彌多每年報部採葠之數不及千觔¶
　　　而京師及各省貨賣者不啻百倍皆由開原邉口¶
　　　縦奸民盜採山海闗又縦其私販宜分别故縦失¶
　　　察嚴定處分其守口官員與山海闗城守尉應每¶
　　　年更換以清弊源䟽並下部議行又¶
<pb:KR2m0053_WYG_219-3a>¶
詔山海闗官兵停止盛京將軍管轄降調現任城守尉照¶
　　　張家口例兵部選員更換十月擢内閣學士是月¶
上謁¶
孝陵過通州有陜西禮縣民訴知縣萬世緯知府紀元婪¶
　　　取狀¶
命世隆往㑹督撫察審鞫實萬世緯貪婪科𣲖杖斃縣民¶
　　　論斬紀元受賄舉為卓異論絞二十九年四月充¶
　　國史副總裁七月直𨽻巡撫于成龍内陞左都御史¶
<pb:KR2m0053_WYG_219-3b>¶
　　　以世隆代之先是户部奏鑲紅旗罷任安溪知縣¶
　　　孫鏞首福建巡撫張仲舉布政使張永茂催徴¶
恩免錢糧侵隠入己¶
上遣郎中吳爾㤗等往㑹總督興永朝勘訊既而¶
上聞吳爾泰甫至即拘訊知府六人牽連州縣官數十人¶
　　　乃¶
命世隆往世隆至則研訊司府州縣胥役數人得張仲舉¶
　　　與布政使張汧索取州縣賦冊竄改撤銷齎解批¶
<pb:KR2m0053_WYG_219-4a>¶
　　　迴重造司冊侵隠已徴地丁額銀作民欠蠲免狀¶
　　　又張汧陞湖廣巡撫虧帑三十餘萬因仲舉前任¶
　　　湖廣布政使亦虧帑相約互抵仲舉勒道府揑具¶
　　　借帑印領給按察使田慶曾令出結署藩司事及¶
　　　張永茂抵任仲舉聞張汧在湖廣贓私敗露閩帑¶
　　　尚未補完復截留府州縣額支官俸役食令慶曾¶
　　　給永茂又令永茂加取各属齎觧銀火耗代為彌¶
　　　補諸左証悉合遂先釋吳爾泰所拘之府州縣官¶
<pb:KR2m0053_WYG_219-4b>¶
　　　回任窮詰仲舉永茂慶曾各語塞并孫鏞控列雜¶
　　　贓亦鞫實仲舉侵那二十六萬三千餘兩擬斬永¶
　　　茂科斂一萬七千餘兩擬絞慶曾受賄二千二百¶
　　　兩擬徒各追賍入官被勒之属員及改造冊檔書¶
　　　吏概免罪䟽入¶
上切責吳爾泰謬妄革去郎中發黑龍江効力世隆䟽下¶
　　　法司如擬行九月世隆將至巡撫任¶
諭曰凡接任好官者難于成龍居官甚好繼之不易爾係¶
<pb:KR2m0053_WYG_219-5a>¶
　有才之人當勤謹任事三十年二月䟽言直𨽻守巡二¶
　　　道分管通省錢糧刑名與各省布按兩司無異應¶
　　　改部選為請¶
㫖簡授¶
上是其言下部従之是年順天保定真定永平諸属夏旱¶
　　　秋水¶
詔世隆履勘撫綏世隆察奏七十四州縣本年及來年額¶
　　　賦分别蠲緩其受灾較重之霸州文安大城永清¶
<pb:KR2m0053_WYG_219-5b>¶
　　　真定井陘獲鹿元氏賛皇髙邑臨城行唐靈夀寜¶
　　　晉十四州縣發賑四月又遵¶
諭詳籌積貯之務䟽言荒歉之嵗以每州縣飢民萬口為¶
　　　率大口四合小口二合按名賑給有五六千石之¶
　　　糧可供半年之食今直𨽻捐納米榖一百三十萬¶
　　　石有竒應均撥收貯州縣大者存五千石中者存¶
　　　四千石小者存三千石庶可隨時變通賑濟荒歉¶
　　　常平倉米今嵗平糶六十三萬二千石有竒例應¶
<pb:KR2m0053_WYG_219-6a>¶
　　　嵗内買補恐米價因之益昂應展限來嵗五月其¶
　　　原糶之州縣官雖有陞遷事故亦令本員買還以¶
　　　撥應貯之州縣收倉庶杜推諉䟽下部従之三十¶
　　　一年二月䟽言奉天所属州縣連年大有米榖贏¶
　　　餘請¶
敕山海闗但禁大車装載暫聴旗人民人肩挑駞負進闗¶
　　　轉糶則永平等處米價可以漸平䟽下部議自三¶
　　　月至八月如所請行十一月䟽言宣化向設鎮道¶
<pb:KR2m0053_WYG_219-6b>¶
　　　及十衛六㕔與各營分理錢糧驛務㕔員限于佐¶
　　　貳營衛皆属武弁政多扞格宜裁六㕔十衛改設¶
　　　一府八縣¶
上是其言令世隆分晰定擬尋奏改宣化衛為宣化府附¶
　　　郭前衛為宣化縣萬全右衛為萬全縣懷安衛為¶
　　　懷安縣蔚州衛為蔚縣龍門衛為龍門縣懷來衛¶
　　　為懐來縣赤城堡為赤城縣順聖川西城為西寜¶
　　　縣三十二年四月以真定路當孔道地方遼濶自¶
<pb:KR2m0053_WYG_219-7a>¶
　　　裁去總兵後分防弁兵甚少奏移紫荆闗副將駐¶
　　　真定酌調各營馬步兵二千添設守偹千總把總¶
　　　等官分撥汛防以龍泉闗㕘將移駐紫荆闗以真¶
　　　定營逰擊移駐龍泉闗三十三年四月以霸州等¶
　　　處因子牙河堤決田畝被淹已遵¶
㫖賑濟平糶其大城縣趙扶村之南隄青縣之楊村隄至¶
　　　東子牙隄雄縣蒲淀五官淀之東隄請即修築又¶
　　　黑龍港河及王家口乆經&KR0782;塞請開浚深通得¶
<pb:KR2m0053_WYG_219-7b>¶
㫖俞允三十四年二月擢閩浙總督三十五年五月䟽言¶
　　　閩省兵餉嵗需銀一百三十四萬兩有竒本省額¶
　　　徴僅一百萬兩有竒向皆撥用雜税及浙江協餉¶
　　　今雨澤愆期民間荒歉難以催徴請撥鄰省帑銀¶
　　　三十萬兩以為協餉俟民力稍舒徴補存貯以備¶
　　　不時之需三十六年浙海闗監督李雯請移寜波¶
　　　城外之闗于鎮海縣增設紅毛館以便洋船貿易¶
　　　世隆言鎮海距寜波僅六十餘里洋船既至鎮海¶
<pb:KR2m0053_WYG_219-8a>¶
　　即可直抵府城移闗設館于商民無所利益仍舊¶
　　為便次年又䟽言泉州府向徴落地塩税銀一千¶
　　五百九十兩有竒所属七縣派引行塩徴課五千¶
　　五百八十兩有竒若依巡塩御史鍾申保所奏改¶
　　落地塩税為派引徴課又加引七縣行塩恐將來¶
　　新引壅滯塩價日昂有累民户請仍循定例䟽並¶
　　下部議従之四十一年十月調兩廣總督四十二¶
　　年七月䟽言粤東自南澳起經碣石鎮至虎門協¶
<pb:KR2m0053_WYG_219-8b>¶
　　海靣二千餘里守汛遼濶請增設兵船于遥對南¶
　　澳之澄海協以資巡防海門一所最為𦂳要應移¶
　　達濠營遊撃守偹千總把總駐劄改為海門營以¶
　　海門所守偹移為達濠營守偹甲子一所乃險要¶
　　海口従前止設千總一員應以鎮左營移駐與碣¶
　　石鎮聨絡防守吳川營隔海百餘里有硇洲一島¶
　　宜以龍門協所属之乾體營兵令白鴿寨守偹千¶
　　總把總統之駐劄硇洲改為硇洲營白鴿寨即以¶
<pb:KR2m0053_WYG_219-9a>¶
　　　千總管領至平海大鵬二所逼近巨海應専設二¶
　　　營其順徳一鎮外有香山虎門二協内有省㑹駐¶
　　　防兵可裁去總兵官止留逰擊為順徳營改鎮標¶
　　　左營為平海營右營為大鵬營下部議如所請四¶
　　　十三年四月䟽言前奏添造戰船俱經報竣設立¶
　　　船兵自南澳至龍門令守偹千總把總逐日帯領¶
　　　巡哨副將𠫭將逰擊每月㑹巡一次水師總兵於¶
　　　春秋季駕船二十分巡外洋至瓊州上年十一月¶
<pb:KR2m0053_WYG_219-9b>¶
　　　至今年二月先後擊敗賊衆於沱濘外洋沈賊船¶
　　　六斗頭角海面沈賊船一瓊南萬崖二處海面沈¶
　　　賊船二四十五年五月䟽報海洋巨盜蔡玉也等¶
　　　聚衆刼掠商船今已擒獲分别定擬斬流得¶
㫖遣刑部侍郎常綬往勘覆奏蔡玉也等五人應立斬部¶
　　　議世隆平時禁戢不嚴及事發又䑃朧掩飾應革¶
　　　職於是罷任四十六年六月起授湖廣總督四十¶
　　　七年十二月條奏防守紅苗三欵一沿邉安設塘¶
<pb:KR2m0053_WYG_219-10a>¶
　　　汛已經周密惟盛華哨起至鎮溪所一帶山髙箐¶
　　　密難於瞭望應酌撥鎮筸兵八百名另設四營分¶
　　　駐每日派官一員帶兵五十名逰巡一舊日苗來¶
　　　内地民往苗叢每滋事端今以塘汛為界址苗除¶
　　　納糧買賣外不得擅入塘汛之内民亦不得擅出¶
　　　塘汛之外違者治罪一内地奸民與苗人結親至¶
　　　勾通為匪不可究詰嗣後如有前弊應㫁離異下¶
　　　部議従之四十九年六月䟽劾祭告南嶽之翰林¶
<pb:KR2m0053_WYG_219-10b>¶
　　　院侍讀學士陳壮履繞道嘉魚滋擾驛站得¶
㫖降陳壮履為編修十月世隆内遷刑部尚書五十年十¶
　　　月以山西太原流匪陳四等六十餘人携婦女數¶
　　　十乗馬驘由湖北往湖南貴州詭稱赴雲南開墾¶
　　　索取州縣口糧刦掠商賈財物世隆前任總督不¶
　　　即察究縦容滋蔓革職罷任五十二年三月遇¶
萬夀慶典復原品五十五年九月卒年七十有二後祀直¶
　　　𨽻福建浙江廣東廣西湖廣名宦¶
<pb:KR2m0053_WYG_219-11a>¶
　　　　哲爾肯¶
　　　哲爾肯漢軍鑲紅旗人由佐領授刑部員外郎康¶
　　　熙十一年遷中城御史十三年六月因吴逆之亂¶
　　　隨大軍出征江西十四年授都督僉事任南贛總¶
　　　兵十五年八月以舉首偽将軍髙得捷逆書敘功¶
　　　加都督同知十一月敗賊扵九渡水擒斬偽總兵¶
　　　副将又敗之南康縣復潭鋪斬首千餘十二月廣¶
　　　東從逆提督嚴自明總兵張星耀逼南康縣哲爾¶
<pb:KR2m0053_WYG_219-11b>¶
　　　肯與将軍舒恕斬賊萬餘破其營十七賊遁南安¶
　　　均得¶
㫖奨叙十六年四月¶
上以大軍攻圍長沙吴逆窮蹙欲往衡州慮其侵犯贛州¶
　　　吉安等處分我兵勢¶
命哲爾肯與總督董衛國分佈防禦偵情形不時奏¶
聞十七年正月與舒恕遣官扵江廣交界之九鄉招撫偽¶
　　　縂兵賴榮等十七員兵萬餘又遣遊擊楊以松敗¶
<pb:KR2m0053_WYG_219-12a>¶
　　　賊扵鸕鷀寨斬偽副将等十餘斬獲六千有竒叙¶
　　　功加左都督十八年二月兩廣總督金光祖䟽請¶
　　　復設廣西提督¶
上命哲爾肯任之八月䟽言臣駐潯州三合嘴弹壓兩江¶
　　　接應大兵但慶逺太平思恩三府逼交阯接雲貴¶
　　　為粤西籓籬今逆賊苗蠻嘯聚負固臣請統兵先¶
　　　往南寜㑹同将軍莽依圖相機剿撫¶
上可其奏並¶
<pb:KR2m0053_WYG_219-12b>¶
諭原駐之三合嘴倘属𦂳要可發兵汛守十月疏報泗城¶
　　　土知府岑繼禄向化歸誠下部知之十一月䟽言¶
　　　提標設兵舊制馬一步九今廣西餘孽未靖需戰¶
　　　馬甚多請改為步八馬二從之十九年因與逆藩¶
　　　尚之信結親部議革職得¶
㫖從寛留任戴罪圖功二十一年䟽言懐集營兵業經奉¶
㫖裁汰但僻處深山必得官兵弹壓今酌撥潯協守偹一¶
　　　兵三百佈防歸潯州副将兼轄下部議行二十二¶
<pb:KR2m0053_WYG_219-13a>¶
　　　年卒扵官¶
賜祭𦵏如例題請入祀江西名宦祠¶
　　　　張仲舉¶
　　　張仲舉漢軍鑲紅旗人由筆帖式任通政司知事¶
　　　康熙十六年正月奉¶
㫖揀發福建署泉州府知府三月海賊張七糾衆數千夜¶
　　　犯新西北三門奸民啟之入仲舉率家丁同副将¶
　　　馮昭京等大敗賊生擒張七八月山冦朱寅結海¶
<pb:KR2m0053_WYG_219-13b>¶
　　　逆鄭錦偽将軍李復貴等犯南安仲舉隨副都統¶
　　　楊鳳翔提督段應舉剿殱賊衆生擒寅復貴及偽¶
　　　軍師林日向等十月總督郎廷相請即以仲舉補¶
　　　授泉州府知府¶
允之十七年正月康親王傑書令仲舉往諭鄭錦降錦不¶
　　　従且遣偽總督劉國軒偽提督吴淑何佑等陷海¶
　　　澄長泰圍泉州仲舉親冐矢石出家資鑄械犒軍¶
　　　晝夜嬰城固守兩月餘㑹大軍克興化漳州寜海¶
<pb:KR2m0053_WYG_219-14a>¶
　　　将軍喇哈達率兵抵安溪賊始觧圍去十月巡撫¶
　　　吴興祚表上守城功擢興泉道十八年錦遣偽右¶
　　　武将軍林盛據東石康親王檄仲舉取賊船從水¶
　　　路㑹𠞰大軍遂復東石十九年江西按察使缺員¶
　　　九卿㑹推左通政張可前大理寺少卿張永祺合¶
　　　詞保仲舉畫題時御史唐朝彝曰我閩人也知仲¶
　　　舉為官平常不應保九卿因劾朝彞不早言¶
詔宥之二十年仲舉隨興祚復厦門金門尋遷山東按察¶
<pb:KR2m0053_WYG_219-14b>¶
　　　使二十二年遷湖南布政使二十五年三月入¶
覲奏言宋儒周敦頤程顥程頤張載邵雍朱熹各有専祠¶
　　　乞¶
賜額得¶
㫖前哲有功聖學允宜表彰¶
御書學達性天額¶
頒發各祠及白鹿洞嶽麓兩書院四月擢福建巡撫二十¶
　　　六年䟽言臺灣設府縣學應考人數無多未便照¶
<pb:KR2m0053_WYG_219-15a>¶
　　内地額請府學量設廪増各二十名縣學各十名¶
　　俟人才漸盛補照直省額廪生出貢自康熙二十¶
　　七年始照例舉行部議従之二十七年二月䟽言¶
　　漳州所属龍巖與漳平界連向因龍巖地廣将田¶
　　百二十餘頃撥𨽻漳平其糧轉付巖户代納官民¶
　　交累請即歸漳平徴收九月又言臺灣十營兵米¶
　　每年約三萬六千石現存粟僅支五月旱蝗為災¶
　　乏食可慮請酌撥司帑三萬兩就産米處所買貯¶
<pb:KR2m0053_WYG_219-15b>¶
　　備給候部文動帑實恐遲誤謹先發司帑一萬採¶
　　買其二萬俟文到日再撥俱下部議行二十八年¶
　　三月䟽言民間例禁私藏鳥鎗但航海商船防䕶¶
　　不可無資請視船大小酌帯六桿四桿再臺灣畨¶
　　民資生納餉均藉捕鹿有用竹弓箭及鳥鎗者應¶
　　請免繳仍禁増制又言臺灣所用明桂王偽號錢¶
　　甚多若一時全禁貧民無以為資請開爐鼓鑄收¶
　　買偽錢銷燬部議均如所請六月䟽言畨民以捕¶
<pb:KR2m0053_WYG_219-16a>¶
　　　鹿資生前因東洋興販禁兵民捕獵惟畨民得捕¶
　　　藉向社商等易布及米塩社商按季納餉今既停¶
　　　興販前禁頓弛兵民持械四出鹿靡孑遺不但畨¶
　　　民乏日用資且彼此攘奪易滋擾請仍禁止事下¶
　　　部議以興販既停鹿皮将售何處恐地方官借以¶
　　　自利令總督興永朝確查永朝覆奏畨民捕鹿資¶
　　　生納課隨處皆可轉售有司實因社餉起見並非¶
　　　圖利請如仲舉議¶
<pb:KR2m0053_WYG_219-16b>¶
允之九月䟽言福清縣三面臨海民皆壩海為田自海冦¶
　　　不靖民竄堤壊沃産化為海國前縣冊報時未經¶
　　　聲明荒陷無徴確數今逐畝清丈計缺額糧銀九¶
　　　千九百九十餘兩米三百四十石有竒復業之民¶
　　　慮缺額未豁不敢來歸良田盡成荆棘請将無田¶
　　　之糧豁免又沿海各州縣田多未墾保無隠匿查¶
　　　康熙五年閩省清丈田畝止及界内應将界外補¶
　　　行清丈下部議以福清墾三千六百六十餘頃己¶
<pb:KR2m0053_WYG_219-17a>¶
　　　於康熙二十六年起科並未題報缺額今請豁免¶
　　　亦應令永朝確查其界外田應否清丈并詳議嗣¶
　　　永朝奏此項荒田實因前令鄧獻英将荒陷田畝¶
　　　統報墾數及額賦無徴始報明實無欺隠邀豁等¶
　　　弊其沿海界外田自遷棄以來閲年既乆界址混¶
　　　淆亦應如仲舉議清丈得¶
㫖允行二十九年正月䟽言宋儒朱熹祖籍徽州府之婺¶
　　　源熹父松官閩遂家焉故有閩徽二派今熹十八¶
<pb:KR2m0053_WYG_219-17b>¶
　　　世嫡孫瀠籲請承襲查明代原有五經博士二員¶
　　　分主祀事請即令瀠承襲主閩派祀下所司議行¶
　　　先是安溪革職知縣孫鏞赴部首告仲舉及布政¶
　　　使張永茂侵蝕庫帑六月¶
遣吏部郎中吴爾泰同興永朝勘訊既而¶
上聞吴爾泰甫至即逮訊知府二及州縣官數十¶
諭曰吴爾泰乃一司官将此事妄為張大亦未可定著内¶
　閣學士郭世隆前往詳訊尋訊得仲舉與前布政使張¶
<pb:KR2m0053_WYG_219-18a>¶
　　　汧索州縣賦冊竄改撤銷齎解批迴重造司册侵¶
　　　隠已徴地丁額銀揑作民欠汧遷湖廣巡撫虧帑¶
　　　三十餘萬因仲舉前任湖南布政時亦虧帑相約¶
　　　互抵仲舉勒道府具借帑印領給按察使田慶曾¶
　　　令出結署事及永茂受代仲舉聞汧在湖廣以贓¶
　　　敗閩帑尚未補完復截留府州縣額支官俸役食¶
　　　令慶曾給永茂又令永茂加取各属齎解銀火耗¶
　　　代為彌補仲舉共侵挪銀二十六萬三千餘兩依¶
<pb:KR2m0053_WYG_219-18b>¶
　　　律擬斬監候尋病殁¶
　　　　黄秉中¶
　　　黄秉中漢軍鑲紅旗人初由廕監生任兵部筆帖¶
　　　式康熙二十年授山東范縣知縣二十八年遷貴¶
　　　州黔西州知州尋内陞刑部員外郎三十四年遷¶
　　　吏部郎中四十年授監察御史四十一年五月䟽¶
　　　言各部院具題事宜奉有¶
諭㫖必由内閣發科抄然後施行惟緑頭牌摺子口𫝊¶
<pb:KR2m0053_WYG_219-19a>¶
諭㫖即行不由内閣不發科抄日後無従查考請嗣後於¶
　　　奉¶
㫖遵行後即録原奏並所奉¶
諭㫖移送内閣封呈¶
御覽如偶有錯誤¶
勅令更正俱發内閣登記以備稽核又欽奉清字¶
諭㫖各衙門譯漢奉行恐字句亦有未符宜令原奏官員¶
　　　送内閣繙譯遵照𫝊抄䟽入下部確議部臣以事¶
<pb:KR2m0053_WYG_219-19b>¶
　　　涉繁瑣議駁得¶
㫖凡口𫝊諭㫖及緑頭牌摺子啟奏事件著各衙門於每¶
　月終彚開奏覽四十四年二月䟽言科道官由滿洲漢¶
　　　軍陞補者大抵積俸二十餘年漢人一為知縣俸¶
　　　滿三年行取到部即得考選科道殊覺太驟請嗣¶
　　　後行取知縣先以六部主事用俟練習有年始許¶
　　　考選¶
上閲奏¶
<pb:KR2m0053_WYG_219-20a>¶
諭大學士曰御史黄秉中條奏行取知縣即補科道未免¶
　太過此言誠當下九卿詹事科道㑹同確議議如所請¶
　　　著為例六月遷内閣侍讀學士四十七年十月擢¶
　　　内閣學士值浙江水災¶
命往同巡撫賑飢十二月授浙江巡撫四十八年七月疏¶
　　　言寜波紹興等處連嵗歉收米價騰貴計惟招商¶
　　　可平而温台二府豐收米賤格於出洋之禁請許¶
　　　商民由内洋販運以濟寜紹從之四十九年署總¶
<pb:KR2m0053_WYG_219-20b>¶
　　　督事同提督王世臣䟽報盜刦龍游縣村荘為官¶
　　　兵追逐逃至遂昌縣山中處州右營都司張朝臣¶
　　　率兵搜勦遇盜六七十人抵拒朝臣被槍刺腹死¶
　　　隨有金衢兩協官兵齊至捕盜斬殺殆盡䟽下兵¶
　　　部議部臣言盜夥六七十人非尋常盜案可比且¶
　　　都司已槍刺殞命而兵丁無一損傷顯有隠報情¶
　　　弊¶
上命遣部院賢能司官一員往㑹巡撫将軍副都統至都¶
<pb:KR2m0053_WYG_219-21a>¶
　　　司張朝臣陣亡處詳察情由議奏於是兵部郎中¶
　　　察爾欽等㑹勘奏言隨張朝臣之兵丁張斌同時¶
　　　陣亡潘文彩傷重致死並有鳥鎗兵五人因失火¶
　　　藥𤼵焚死部議張朝臣張斌潘文彩予䘏如例踈¶
　　　防及救援不力隠匿不報各官治罪有差秉中不¶
　　　察劾應降一級留任¶
上以秉中前此奏報不實¶
命降五級戴罪圖功九月調福建巡撫五十年六月同總¶
<pb:KR2m0053_WYG_219-21b>¶
　　　督范時崇提督藍理以泉州盜陳顯五等結夥二¶
　　　千餘人搶掠永春徳化漳平大田等縣居民入奏¶
上曰督撫提鎮等平時不能撫䘏百姓訓練兵丁及事出¶
　又不能相機即行勦撫縦容賊盜滋蔓騷擾地方肆行¶
　搶奪又遲延日乆始行奏聞反稱百姓不廢耕織照常¶
　安業凡强盜竊盜合夥至三四十人百姓尚且畏懼逃¶
　避今數逾二千豈得謂百姓不廢耕織安居舊業乎明¶
　係掩飾誑奏下部嚴察部議治罪革職有差¶
<pb:KR2m0053_WYG_219-22a>¶
命革藍理職免治罪秉中與范時崇免革職降五級戴罪¶
　　　効力十月因前任浙江巡撫時不劾奏糧道陳鑾¶
　　　改折漕糧事革任罰賠五十一年三月¶
命以子牙河分司効力三年期滿直𨽻巡撫趙宏燮奏秉¶
　　　中自偹工料修防隄岸俱各穏固下部議敘給還¶
　　　原品五十七年五月卒長子廷鑑次子廷鈺三子¶
　　　廷桂廷桂官至大學士世襲三等伯别有𫝊¶
　　　　王國棟¶
<pb:KR2m0053_WYG_219-22b>¶
　　　王國棟漢軍鑲紅旗人康熙五十二年進士改庶¶
　　　吉士五十四年授檢討五十七年充㑹試同考官¶
　　　逾年遷國子監司業六十年授侍講尋轉侍讀雍¶
　　　正元年三月充陜西鄉試正考官四月復設¶
　　日講起居注官以國棟充補六月遷侍讀學士十一¶
　　　月充廣東鄉試正考官二年六月授右通政八月¶
　　　充㑹試同考官十月¶
命為河南學政四年五月遷光禄寺卿十月¶
<pb:KR2m0053_WYG_219-23a>¶
特㫖授浙江觀風整俗使國棟抵任以浙江風俗澆漓諸¶
　　　務廢弛仰遵¶
聖訓首以尊親大義宣諭紳士懲頑抗以清積欠究包訟¶
　　　以警奸徒革虚冐以飭營伍嚴保甲以弭盜源巡¶
　　　歴所至據實以¶
聞¶
温諭奨之是年遷宗人府府丞五年二月¶
上以浙江被水米價騰貴¶
<pb:KR2m0053_WYG_219-23b>¶
命國棟同巡撫李衛動帑銀四萬兩于杭州嘉興湖州三¶
　　　府修城濬河築堤俾民傭食力國棟奏杭州至海¶
　　　寜河淤應濬太湖隄閘及嘉興石塘多坍應修理¶
　　　但冬春雨雪多興工必過費俟九十月水落再行¶
　　　䟽濬¶
上是其言五月擢湖南巡撫¶
諭曰本欲令爾在浙整飭數年以期成效但湖南廢弛日¶
　乆急需治理今命爾巡撫其地勉之八月䟽言督撫大¶
<pb:KR2m0053_WYG_219-24a>¶
　　　吏去任者固不可沽譽市恩新莅者尤當加意整¶
　　　飭風聲所播庶可令行禁止若意示寛大則吏治¶
　　　必弛民情必慢事難整理¶
諭嘉國棟得治理寛嚴之要惟期實力行之時¶
上命湖廣總督邁柱㑹修兩省隄工國棟䟽言長沙岳州¶
　　　常徳三郡逼近洞庭如湘隂巴陵華容安鄉澧州¶
　　　武陵龍陽沅江益陽九州縣環繞大湖隄塍甚多¶
　　　居民恒于秋冬水涸時築隄堵水而耕但地勢卑¶
<pb:KR2m0053_WYG_219-24b>¶
　　　下每江漲水不能洩反灌入湖以致隄岸衝决田¶
　　　禾淹沒民難安堵現有潰口四百餘處已飭水利¶
　　　各官刻期完築此外險工次第興修更嚴禁包折¶
　　　等弊務期加髙培厚工程堅固七年六月䟽言岳¶
　　　州府属遼濶中隔洞庭石門慈利俱係苗疆九谿¶
　　　永定軍屯雜處文移每至稽遲有鞭長不及之慮¶
　　　請改所属澧州為直𨽻州轄石門慈利安鄉三縣¶
　　　改九谿永定二衛為一縣設知縣教諭訓導巡檢¶
<pb:KR2m0053_WYG_219-25a>¶
　　　各一員初僉都御史申大成奏黔省軍田百姓賤¶
　　　價頂種易啟紛争請彷民田一體買賣畝納税五¶
　　　錢官給照為業並推行各省七月國棟䟽言湖南¶
　　　軍田瘠薄不比黔省膏腴均與民田一例買賣無¶
　　　賤價頂種之弊其科則輸賦較民田更重若照黔¶
　　　例税五錢是合屯糧十餘年常賦之數㫁非民力¶
　　　能勝應按各属屯糧全書分别差等其㣲價頂種¶
　　　未立賣劵糧仍軍户者令頂種人納税五錢給照¶
<pb:KR2m0053_WYG_219-25b>¶
　　　為業如時價平買並非頂種糧未過割者照屯糧¶
　　　一石税五錢給照過割其已過割者税二錢至龍¶
　　　陽武陵長靖諸屯田土下賦重應令售主按劵價¶
　　　每兩税三分諸䟽並下部議行先是湖南靖州逆¶
　　　犯曾静遣其徒張熙投逆書于川陜總督岳鍾琪¶
　　　鍾琪以¶
聞¶
上命刑部侍郎杭奕禄副都統海蘭至湖南偕國棟拘訊¶
<pb:KR2m0053_WYG_219-26a>¶
　　　國棟據曾静妄供並未究出黨羽又阿其那塞思¶
　　　黑門下太監以罪徙廣西流言于路直𨽻河南督¶
　　　撫並查奏國棟稱湖南接觧兵役未聞一語又茶¶
　　　陵州黨犯陳蒂西𫝊播流言¶
敇國棟提問亦不得證實九月降¶
㫖切責十月革職回京八年正月¶
命辦理刑部右侍郎事十月充武㑹試副考官十一月署¶
　　　山東巡撫國棟前任河南學政時薦教職申程章¶
<pb:KR2m0053_WYG_219-26b>¶
　　　才品俱優¶
特㫖申程章以知州銜授浙江海寜知縣後遷江蘇淮安¶
　　　知府以詐典商楊紀塩商程星所贓為巡撫尹繼¶
　　　善所糾部議國棟濫舉應革任得¶
㫖寛留九年二月河南祥符封邱等縣水災¶
詔國棟往查賑七月署江蘇巡撫尋署浙江巡撫十年仍¶
　　　回刑部侍郎任十一年偕尚書彭維新等稽察京¶
　　　通各倉十二年以與尚書福敏等議福建民藍厚¶
<pb:KR2m0053_WYG_219-27a>¶
　　　正毆斃胞兄事失當¶
敇責其糊塗姑息下部嚴察部議降三級調用以國棟係¶
　　　革職留任之員無級可降應革任得¶
㫖派充苦差十三年十月¶
　命署刑部右侍郎十二月卒¶
　　　　黄廷桂¶
　　　黄廷桂漢軍鑲紅旗人父秉中官福建巡撫有𫝊¶
　　　康熙四十九年廷桂由監生襲曾祖憲章所遺雲¶
<pb:KR2m0053_WYG_219-27b>¶
　　　騎尉世職五十二年遷三等侍衛五十九年補叅¶
　　　領雍正三年授直𨽻宣化鎮縂兵五年二月擢四¶
　　　川提督六月疏陳營伍地方五事一軍械宜速製¶
　　　川省三面環夷自平西藏青海後多缺額不堪用¶
　　　現飭確查修補一馬厰宜别建川馬本不髙大又¶
　　　日繫槽致多羸現訪得豐樂場後荒山六十里派¶
　　　弁督牧其附郭舊厰追出募墾一士卒驕奢宜禁¶
　　　川省自年羮堯濫賞放縦至今習氣未除現飭服¶
<pb:KR2m0053_WYG_219-28a>¶
　　　用絹布毋僣官制一畨蠻防範宜宻每嵗十月間¶
　　　生熟畨蠻至内地傭工名為下壩次年夏初始歸¶
　　　近禁携婦女隻身合夥成羣肆惡應飭携家属數¶
　　　名口方許至内地形跡可疑者查禁一汛守地宜¶
　　　均成都属徳陽仁夀二縣北南距數百里歸一把¶
　　　總駐防永寜協駐貴州永寜縣城中隔河河東𨽻¶
　　　黔河西𨽻川兵民岐視非邉隘所宜奉¶
㫖與總督岳鍾琪㑹商行十一月奏嚴緝竊賊及賭具¶
<pb:KR2m0053_WYG_219-28b>¶
諭曰牧民之官果肯執法懲奸諒未有不畏懼者大都䙝¶
　玩之生率由日乆懈弛有意縱捨所致故禁令之弗行¶
　其咎惟在不公不明而不在不嚴也夫法猶治病之藥¶
　取攻疾而已過於峻利則元氣必大傷知乎此斯知過¶
　猛之不足為貴矣又奏建昌畨蠻新𨽻版籍竊掠時聞¶
　　　臣飭擒嚴懲又省城設防火堆棚三十每營救火¶
　　　兵二十得¶
㫖嘉奨六年二月請設義學於提標五營及城守兩營¶
<pb:KR2m0053_WYG_219-29a>¶
諭曰義學一事各省提鎮及駐防将軍等往往以此奏請¶
　朕俱未准行従來文武並為國家器用不可偏有重輕¶
　汝意專以崇文為善舉歟子弟讀書一道非魯鈍者所¶
　能湏俊秀者方可夫以少年聰頴之資既習禮儀稍通¶
　文墨猶思荷戈執殳甘為前驅乎勢必漸染日乆流為¶
　怯懦将來俊秀者咸不愿為兵而亦不能為兵矣營伍¶
　中所餘無非魯鈍一流欲求干城之選豈可得哉是非¶
　興文之良策實乃廢武之岐途譬猶驅鄉塾生童教習¶
<pb:KR2m0053_WYG_219-29b>¶
　櫓盾徒誤其文而已武亦莫能就也似此邀虚名而無¶
　實益之舉将焉用之至云營伍錢糧冊籍乏人查對因¶
　此之故而令闔營俊秀子弟皆至文武兩相廢棄詎不¶
　更謬凡事但宜隨地隨時斟酌損益期於辦理無悮則¶
　已何必思及分外創新立異始為美談耶三月奏報烏¶
　　　蒙米貼苗婦陸氏不法傷雲南兵已檄永寜遵義¶
　　　将弁援勦¶
諭奨其機宜妥協㑹四川雷波土司楊明義隂助陸氏誘¶
<pb:KR2m0053_WYG_219-30a>¶
　　　附近結覺阿魯阿照平底等苗刦糧陸氏就擒廷¶
　　　桂及鍾琪請𠞰明義¶
詔廷桂偕總兵張耀祖㑹𠞰九月軍至拉宻擒明義并獲¶
　　　造謀人卑租及匪目業姑物租等¶
諭曰首惡渠魁陸續被擒朕嘉悦覽焉撫𠞰餘孽無涉輕¶
　率詳慎為之尋奏結覺賊酋雙尺阿魯賊酋魯佩及阿¶
　　　不羅賊酋覺過均就擒斬馘近萬¶
諭曰覽奏斬獲情形何啻獵人弋獲禽獸倘兵退仍復如¶
<pb:KR2m0053_WYG_219-30b>¶
　故将如之何亦豈有盡行殺戮不留噍類之理乎當詳¶
　思善於措置之道為要十月奏𠞰附近黄螂之確里宻¶
　　　等處枝夷底定後併力翦除阿都及阿驢報¶
聞十二月確里宻賊酋利耶為我軍礟斃阿都苗擒獻其¶
　　　酋阿必阿驢苗亦就撫七年正月廷桂奏軍事竣¶
諭曰此畨底定之功仰荷¶
上天垂庇¶
聖祖錫佑兼賴汝等提鎮大臣及將弁兵丁胥能効忠奮¶
<pb:KR2m0053_WYG_219-31a>¶
　勇之所致也朕深為嘉悦尋䟽陳苗疆地方情形得¶
㫖畨俗苗情歴歴如繪絲毫無隠朕甚嘉之惟善後一著¶
　最為要務殚心竭力共相籌酌必得良策庶兾永寜四¶
　　　月奏湖北容美土司田旻如遣土逰撃至四川建¶
　　　始縣界徴花絲銀已咨湖北督撫提督查究¶
諭曰楚蜀各土司中惟容美最為富強縁自前明官吏玩¶
　愒弛縱遂致越分僣禮相沿成習迄今尚未改也地方¶
　大吏應曉以大義漸令革除若據濫給委牌科斂絲花¶
<pb:KR2m0053_WYG_219-31b>¶
　等欵即坐以狂悖之罪似属太過已宻諭楚督邁柱令¶
　其嚴飭田旻如矣汝等慮其疑畏不遽根究之意甚是¶
　　　尋奏籌𠞰瞻對賊蠻得¶
㫖瞻對雖㣲亦不可輕視凡事槩以敬慎處之七月奏太¶
　　　平營都司郜見信䜛虐兵致合營交甲求退請革¶
　　　職¶
諭曰借輕信䜛言苦虐衆兵一語遂欲倖免結黨挾制之¶
　罪豈可得乎類兹刁風不宜滋長當嚴查為首者重懲¶
<pb:KR2m0053_WYG_219-32a>¶
　示儆郜見若仍留本營勢不相安另揀賢員調補十一¶
　　　月請開採黄螂等處銅鉛資鼓鑄¶
諭曰此奏識見殊属庸愚之至所謂守突奥之熒燭未仰¶
　天庭而覩白日者也雷波黄螂一帯地方與新撫涼山¶
　諸夷壌疇交錯苐宜示以静鎮胡可興起利端若聴民¶
　開採各處流亡無藉之徒勢必羣相趋赴萬一釀生事¶
　故所闗匪淺汝其㑹同憲徳速将金竹坪白蠟山等處¶
　凡出産銅鉛礦厰槩行封禁嚴加防範稍有奉行不力¶
<pb:KR2m0053_WYG_219-32b>¶
　脱至紛紜黄廷桂憲徳之身家性命未足以償厥辜也¶
　　　廷桂奏謝¶
聖訓得¶
㫖向後一切事宜務湏詳慎為要率爾之見何可凟陳朕¶
　覽所奏倘亦如汝遽即見諸施行竟至滋擾地方其害¶
　曷勝枚舉豈引咎頌聖數語所堪了結者如云曾經審¶
　思原非率爾則已之才識實属不逮可知愈當加勉詳¶
　慎十二月奏緝獲妖言逆犯楊大銘等十九人并檄酉¶
<pb:KR2m0053_WYG_219-33a>¶
　　　陽土司獻首惡楊七¶
諭曰此事最宜詳慎勿俾無知弁員憑威迫脇激出事端¶
　朕意或係奸匪揑詞妄供希圖推缷亦未可定料該土¶
　司未必有此事也八年正月奏楊七果獲扵楊隘嘴並¶
　　　非酉陽境内¶
諭曰朕非有過人技能但較汝等克誠克公耳凡人為一¶
　己利害是非之心切則遇事接物動輙有過不及之失¶
　勉公與誠斯為對症之藥嗣酉陽改土歸流十二月奏¶
<pb:KR2m0053_WYG_219-33b>¶
　　　報猓賊滋事調兵戰克金鎖闗墨鐵闗黄草坪等¶
　　　處恢復永善得¶
㫖官兵之奮勇争先汝之調度合宜深為可嘉據鄂爾泰¶
　亦有川省将領此畨勞效較勝滇省張耀祖逺甚之奏¶
　勉旃九年三月大軍𠞰噶爾丹策凌¶
上以川陜地廣又理軍需總督一員難控制¶
特增設四川總督即以廷桂補授兼管提督印務六月請¶
　　　将川省常平倉捐榖改銀欵數悉照雲貴現行例¶
<pb:KR2m0053_WYG_219-34a>¶
諭曰川省乃産米之鄉籌畫積貯尚易為力該督撫遽請¶
　開捐誤矣且欲改榖作銀又復将銀買榖輾轉滋弊更¶
　属悖謬但通省倉厫止有四十餘萬石為數太少著另¶
　議增貯十年八月奏遣總兵趙儒𠞰捕兒斯賊畨¶
諭曰務期一舉戡定以收永逺綏靖之功毋得潦草結局¶
　今賊畨敢扵猖獗者皆由汝從前未經料理妥協所遺¶
　之患設不能奮勉立效以贖前愆二罪併罰恐汝等難¶
　以克當矣十二月捷奏至奉¶
<pb:KR2m0053_WYG_219-34b>¶
諭嘉奨十一年奏獲大竹縣奸民文興貴文射斗等¶
上嘉之十三年五月疏報夏熟收成分數¶
諭曰際兹盈寜之慶當益加凛畏更勉公忠試思川省屢¶
　䝉¶
天佑頻錫豐年豈文武不和各立門户排擠乖争之風所¶
　能感召者耶若因此而自以為是任情肆念殊非所以¶
　仰答¶
天貺矣亟宜返躬内省倘有不慊扵中極力改悔毋稍逡¶
<pb:KR2m0053_WYG_219-35a>¶
　巡六月奏貴州古州逆苗包利枉利漢奸張九萬等糾¶
　　　衆陷清溪餘慶等縣四川建昌永寜俱苗疆界連¶
　　　貴州臣飭各員弁加意撫緝苗民勿為煽惑¶
諭以不動聲色静鎮慎宻為要乾隆元年正月西陲軍務¶
　　　竣裁四川總督廷桂仍為提督其總督缺後扵十¶
　　　三年復設十二月¶
　命來京候㫖二年補鑾儀使尋署天津鎮總兵三年實¶
　　　授五年遷古北口提督六年七月¶
<pb:KR2m0053_WYG_219-35b>¶
　諭曰古北口為畿輔籓籬該提標所属弁兵素稱勁旅¶
　　今因出口行圍親臨簡閲見隊伍整齊技藝嫺熟洵¶
　　由統領大員董率有方将弁兵丁勤扵練習所致朕¶
　　甚嘉之黄廷桂已賞馬二匹著再加恩賞上用緞二¶
　　疋九月授甘肅巡撫九年䟽奏恤孤貧瘞枯骨勸輸¶
　　　社倉清查監獄開渠灌田及教民種樹紡織各事¶
　　　均得¶
　㫖嘉奨十二年署陜甘總督十三年四月奏練兵三事¶
<pb:KR2m0053_WYG_219-36a>¶
　　一技藝分三等示激勸一馬步兵逐名考騐一前¶
　　鋒戎纛毋許逺迎露積¶
詔如所請行十二月授兩江總督十四年五月䟽言江¶
　　西俗悍有司因循姑息致不安分之人動輒喧閙¶
　　滋事臣飭嚴拿究辦又各營僅按日輪操南方晴¶
　　少雨多轉多閒曠臣令扵隂雨時擇公所及寛敞¶
　　寺院内如式操練又挽強命中最為要技現飭造¶
　　七力及十力硬弓教演其弱者不得過六力¶
<pb:KR2m0053_WYG_219-36b>¶
諭曰汝至江西頗知整飭振作但不可欲速而要之以¶
　乆可也九月議奏裁併衛所事宜擬将漕船少之儀¶
　　徴衛併入揚州衛金山衛併入鎮海衛揚州四帮¶
　　併入三帮鎮江中帮併入前後兩帮共裁守備二¶
　　千總四下部議行尋奏立限清查積案報¶
聞十五年二月加太子少保七月奏赴運河豆班集漫¶
　　口撫恤災户¶
諭率属詳查妥辦八月奏奉賢縣奸民李如岡等聚衆¶
<pb:KR2m0053_WYG_219-37a>¶
　　結猛将㑹擾害地方臣飭属拏獲首従各犯得¶
㫖重處示警毋姑息十月䟽㕘江蘇巡撫雅爾哈善於¶
　　奏銷錢糧奉¶
㫖訓飭忽将知縣許惟枚等十一員特㕘送臣㑹稿畫¶
　　題臣查惟枚等經徴未完均不及一分例止停陞¶
　　罰俸今盡請革職人必以為欽奉¶
嚴㫖非巡撫本意其居心更属巧詐得¶
㫖所㕘甚是雅爾哈善交部嚴議尋議革職留任十六¶
<pb:KR2m0053_WYG_219-37b>¶
　　年¶
聖駕南巡¶
御製詩賜之曰迎鑾衛警蹕建節乆旬宣體我勤民徳¶
　嘉卿率属賢何湏張錦帳惟喜閲鱗田細騐剛柔俗¶
　周諮豐歉年咸中方有慶虚己自無偏此地人文盛¶
　還淳尚勉旃是年調陜甘總督十八年正月調四川¶
　　總督八月奏川省嵗豐榖賤¶
命轉輸二十萬石賑淮陽被水州縣¶
<pb:KR2m0053_WYG_219-38a>¶
御製詩紀其事曰全蜀幸逢年教開移粟船不因讀漢¶
　詔拯溺自應然十二月晋吏部尚書留川督任十九¶
　　年二月重慶奸民譚二陳琨等謀逆廷桂擒首従¶
　　十四人置扵法九月疏言川省惟成都府属地平¶
　　衍又有都江大堰灌溉餘各属山田臣令勘修塘¶
　　堰引灌新都蘆山等十州縣及青神縣蓮花壩樂¶
　　山縣平江鄉三台縣南明鎮悉變膏腴報¶
聞二十年五月請增鼓鑄為通省修城用¶
<pb:KR2m0053_WYG_219-38b>¶
諭曰有益地方之事詳妥為之是月晉¶
　武英殿大學士兼管總督事六月打箭爐外孔撒麻¶
　　書兩土司搆釁金川及綽斯甲布袒麻書革布什¶
　　咱及徳爾格忒袒孔撒互攻殺廷桂偕提督岳鍾¶
　　璜飭諭觧散尋調陜甘總督十二月奏言軍營文¶
　　報𦂳要向派大員管理不若就近責成沿邉提鎮¶
詔如所請二十一年二月奏従前各處調觧軍營之馬¶
　　多不堪用一由口外嚴寒一由弁兵作弊自安西¶
<pb:KR2m0053_WYG_219-39a>¶
　　至哈宻經戈壁十餘站飼飲不時致多疲斃現派¶
　　都司守偹等官分站専管河州靖逆兩副将往來¶
　　稽查将積貯草豆經過馬匹住歇時刻行走臕分¶
　　各情形按日呈報臣令標員赴各站查察並安西¶
　　提督及哈宻防鎮不時就近督催得¶
㫖嘉奨四月¶
命駐肅州督辦軍需五月奏西北兩路軍營向通商販¶
　　後因撤兵禁止今巴里坤軍營一應牛羊等物專¶
<pb:KR2m0053_WYG_219-39b>¶
　　由肅州一帯販往路逺價昂難資接濟請照舊通¶
　　商部議從之十月請設巴里坤理事同知一¶
上允之十一月奏吐魯畨回人莽阿里克與厄魯特潜¶
　　謀叛逆其人在巴里坤哈宻貿易者甚多恐暗通¶
　　信息臣調安西兵千赴兩處分駐但兵數尚少若¶
　　向内地調撥又慮張皇現有派赴巴里坤種地兵¶
　　五百塔勒納沁種地兵二百即令同往防守再晋¶
　　省解到之駝出闗未乆若趕赴軍營湏撥兵防䕶¶
<pb:KR2m0053_WYG_219-40a>¶
　　已截留安西一帯牧放其續調馬亦扵哈宻附近¶
　　留牧至馬匹尚湏豫籌陜甘兩省選得三萬令加¶
　　𦂳餉牧備調但陜省距甘肅路逺按站行需五六¶
　　十日請先調來甘分撥加意飼養陸續行走可收¶
　　實用¶
諭曰黄廷桂經理軍務籌畫精詳一切調度甚合機宜¶
　大臣能如此明决擔承實心體國深可嘉悦著賞雙¶
　眼孔雀翎并加賞騎都尉世職令其子承襲二十二¶
<pb:KR2m0053_WYG_219-40b>¶
　　年正月¶
上以廷桂與巴里坤辦事大臣雅爾哈善札商戰馬一¶
　　事意存推諉¶
訓諭之三月奏言臣節次觧送出口馬二萬七千五百¶
　　餘統於三月十五日以前全抵巴里坤餘隨後補¶
　　觧又出口駝四千二百餘續到者亦隨時觧往應¶
　　用報¶
聞尋軍營大臣奏廷桂所觧馬依限到且臕壮堪用¶
<pb:KR2m0053_WYG_219-41a>¶
諭奨其辦理妥速交部議敘十月¶
命續觧馬八千廷桂奏前自凖噶爾脱出之官兵等乆¶
　　居邉地嫻牧務請即令觧往得¶
㫖俞允十一月又續觧馬四千無悮¶
諭部議敘十二月奏言甘肅有墊辦軍需銀十萬餘兩¶
　　請飭各員自行彌補其半¶
上嘉廷桂賢勞在事各員奮勉¶
特命蠲免並¶
<pb:KR2m0053_WYG_219-41b>¶
賞廷桂銀一萬兩二十三年二月奏軍需辦觧将竣即¶
　　屆春耕請暫停可緩之糧運又豫備正餘馬一萬¶
　　七千駝五千餘陸續觧巴里坤¶
諭奨其悉心調劑四月¶
諭酌議伊犁駐兵屯田事五月疏㕘甘肅布政使武忱¶
　　糧道成徳怠玩悮公漠視軍務¶
詔革職時奉¶
㫖扵直𨽻山東山西河南陜西購馬一萬由肅州轉送¶
<pb:KR2m0053_WYG_219-42a>¶
　　巴里坤備來年進𠞰之用廷桂酌定飼牧事宜又¶
　　籌運糧十萬石扵巴里坤¶
諭曰甘省連年辦理軍需黄廷桂急公集事俱無貽悮¶
　今嵗春夏以來一切轉運糧餉復甚妥協深慰朕懐¶
　著加恩再賞銀一萬兩七月奏言臣因西路大軍駐¶
　　庫車糧運甚要聞有自哈宻直趨吐魯畨之路委¶
　　員勘得夾山路徑騾駝皆可行較由巴里坤路近¶
　　現奉¶
<pb:KR2m0053_WYG_219-42b>¶
㫖籌庫車阿克蘇等城糧運可否行車臣已委員迅勘¶
　　若俟覆到日始由巴里坤辦運未免稍遲不若先¶
　　徑運至吐魯畨再由彼轉運因擬将哈宻現辦車¶
　　騾留半運巴里坤所貯糧分半竟由哈宻運至吐¶
　　魯畨收貯仍俟直督及山陜撫臣購駝騾到日均¶
　　由哈宻運軍營回空時将吐魯畨糧轉運軍營較¶
　　巴里坤省往返二十餘站¶
諭曰黄廷桂所奏籌辦庫車糧運一摺甚合機宜若拘¶
<pb:KR2m0053_WYG_219-43a>¶
　泥成規必俟查明道路觧到駝隻始由巴里坤起運¶
　即極力儧赴已需時日朕正在降㫖籌辦而黄廷桂¶
　即能計慮及此請将糧石運貯吐魯畨與朕㫖適相¶
　脗合閲奏不勝欣慰黄廷桂身體素弱如此悉心計¶
　畫朕不惟嘉之且深憐之也是月加少保十二月廷¶
　　桂奏臣奉¶
㫖購辦牛羊查内地牛羊不習口外水土成羣赶觧易¶
　　斃且耕作屆期未免難購惟羊尚可購四五萬此¶
<pb:KR2m0053_WYG_219-43b>¶
　　時口外嚴寒請扵來年二月起程接濟軍食又酌¶
　　撥銀二十萬觧阿克蘇買回城米¶
詔如所議行尋¶
諭曰大學士管陜甘總督黄廷桂忠誠素著老成練達¶
　西陲用兵以來雖未身歴行陣而籌辦一切軍需動¶
　協機宜多有朕所降諭㫖尚未到肅而適相脗合旋¶
　即奏到與朕所規畫不約而同者數年以來若非黄¶
　廷桂體國奉公不遺餘力安得精詳妥協若此而毫¶
<pb:KR2m0053_WYG_219-44a>¶
　不累民内地若無事者然此其功為尤大宜晉崇階¶
　用彰勞績著由騎都尉晉封三等伯並賞紅寶石㡌¶
　頂四團龍補服以示優異尋¶
賜所封伯爵號忠勤二十四年正月廷桂以督辦軍需¶
　　抵凉州病劇猶勉視事布政使蒋炳以¶
聞¶
上命額駙福隆安帶御醫往診視甫行而廷桂卒遺䟽¶
　　至¶
<pb:KR2m0053_WYG_219-44b>¶
諭曰黄廷桂忠誠敏達幹練老成歴任封疆勤勞懋著¶
　西陲用兵以來籌辦軍需事事精詳妥協倚畀方深¶
　是以迭加寵錫用彰勞績昨據蒋炳奏到在凉偶感¶
　風寒力疾視事舊恙增劇即派福隆安帶同御醫馳¶
　驛前往診視以兾速痊遽聞溘逝深為震悼覽其遺¶
　摺當彌留之際尚拳拳以西師垂竣籌辦軍需為念¶
　益見體國奉公赤忱罔斁不知聲與涕俱難以自禁¶
　即著福隆安前往奠醊賞銀一萬兩交地方官料理¶
<pb:KR2m0053_WYG_219-45a>¶
　　喪事並入祀賢良祠其伯爵即令伊子承襲應得䘏¶
　　典仍著該部察例具奏尋¶
　諭廷桂靈柩所過地方文武員弁出城奠醊并派員沿¶
　　途䕶送¶
　賜祭𦵏如例諡文襄¶
　御製輓辭曰華鐙廣樂正陳時扼擥驚聞辰尾騎¶
慈慶朝儀難並輟強酬節物淚雙垂屈指軍興逮五年儲¶
　　胥事事合機先亶惟良弼蒼生福痛惜摧心敢問¶
<pb:KR2m0053_WYG_219-45b>¶
天馬利軍行粟賑民彌留兩事尚諄諄鞠躬盡瘁今誠已¶
　　葛亮而來此一人運籌力疾尚勞心驛館誰為下鵲¶
　　鍼賜賻行将歸故里椒漿冩痛定親臨封疆歴三十¶
　　餘年公正㢘明衆共𫝊¶
皇考時臣所餘幾鼻酸然復思愀然廷桂柩至京¶
　上親臨奠醊¶
　詩曰事繁食少赤星頽易簀諄諄餉務裁公謹卒官父¶
　　子感馬光還陜士民哀忍将巫祝先桃茢載共公卿¶
<pb:KR2m0053_WYG_219-46a>¶
　　酹玊罍奪我良臣一何遽不教留聴凱歌迴二十五¶
　　　年凱宴成功諸将士¶
　上追念廷桂¶
　御製詩有獨憶儲胥宣力者凱迴未見惜斯人之句尋¶
　命圖形¶
　　紫光閣¶
　御製賛曰外任封疆内司綸綍俾理儲胥經權弗詘殚¶
　　誠盡智事協予心未同凱宴痛惜曷任四十四年¶
<pb:KR2m0053_WYG_219-46b>¶
　御製懐舊詩列廷桂於五督臣首¶
　詩曰西陲用兵時軍需信要務統勲既罷斥特用就熟¶
　　路擘畫實盡勞諸事皆弗誤而以民為重従不加征¶
　　賦遇災仍賑恤入告直陳故可比主吏蕭闗中勤供¶
　　輸以此論功勲章服錫異數為政頗尚嚴赫赫名乆¶
　　著然而公無私任勞任怨素¶
兩朝所造就似此誠罕遇廷桂孫嘉襲伯爵卒子文燝襲¶
　　　現任鑲白旗漢軍副都統嘉弟模歴官湖廣鎮筸¶
<pb:KR2m0053_WYG_219-47a>¶
　　總兵降藍翎侍衛檢歴官福建巡撫漢軍副都統¶
　　降藍翎侍衛廷桂原襲之雲騎尉世職從弟廷樞¶
　　襲¶
　¶
　¶
　¶
　¶
　¶
<pb:KR2m0053_WYG_219-47b>¶
　¶
　¶
　¶
　¶
　¶
　¶
　¶
欽定八旗通志卷二百五¶
