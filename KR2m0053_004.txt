# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:02.373394
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷首之二
<pb:KR2m0053_WYG_004-1a>¶
　欽定四庫全書¶
　欽定八旗通志卷首之二¶
　天章二¶
世宗憲皇帝御製詩¶
　　　賜荘親王¶
　一本論𤓰瓞連枝喜最親推恩先邇室畧分講家人盡¶
　洗膏粱習須教學業醇股肱兼耳目屬望更諄諄¶
　　　賜裕親王¶
<pb:KR2m0053_WYG_004-1b>¶
　朱邸連雲翼紫宸屏藩重望屬親臣銀潢𣲖接恩波近¶
　玉葉枝分湛露新善體詒謀惟愛國逺承家法在勤民¶
　同心夹輔應無忝長鞏瑶圖億萬春¶
　　　賜怡親王¶
　天上根盤若木枝朝陽輝映日紛披葵心北拱輸丹禁¶
　棣萼春榮䕶赤墀幹濟有才頻入告軄司無缺亦書思¶
　忠勤佐就昇平業長保勲名奕世垂¶
　　　賜果郡王¶
<pb:KR2m0053_WYG_004-2a>¶
花萼連枝夹帝京英才挺秀信維城冲和自保穰穰福¶
恭敬無勞赫赫名同氣一堂親燕笑推恩千禩佐休明¶
更期永矢忠勤節長看盤根應候榮¶
　　賜大學士馬齊¶
黄扉出入領朝簮宿徳耆英眷注深才是濟川需作楫¶
功同望嵗佇為霖常思國事如家事益勵臣心沃主心¶
喜起明良𫝊盛烈薰風千載播瑶琴¶
　　賜大學士松祝¶
<pb:KR2m0053_WYG_004-2b>¶
玉陛覘風度金甌卜姓名常時依紫極何以福蒼生化¶
理資調燮訏謨屬老成公忠勤體國力為賛昇平¶
　　賜大學士白潢¶
宻勿黄扉重清時掌國均平成需弼亮光輔貴經綸共¶
勉三公軄無慚一个臣蓼蕭多雨露應及老成人¶
　　賜大學士徐元夢¶
位以中台峻名因主眷髙六卿推舊徳百軄藉薫陶報¶
國訏謨切銜恩翊賛勞運籌稱自昔前席禮頻叨¶
<pb:KR2m0053_WYG_004-3a>¶
　　賜内大臣馬武¶
禁籞宣勞重近臣貂蟬奕葉載恩綸入叅帷幄抒丹悃¶
岀典周廬翊紫宸鎮静實堪心膂寄老成尤見性情純¶
天家濊澤無私厚勤恪應霑雨露頻¶
　　賜尚書孫柱¶
卿月光華燦朝廷任重臣分曹資輔國列位濟斯民正¶
直先寮屬端嚴領縉紳所期𢎞偉畧報國不謀身¶
　　賜荘親王¶
<pb:KR2m0053_WYG_004-3b>¶
金章玉珮冠通侯班列彤階最上頭儀表宗潢髙樂善¶
屏藩王室重宣猷桐圭分錫開朱邸棣萼聫輝映鳯樓¶
捧日丹忱勤翼贊天家恩澤自長流¶
　　賜果郡王¶
天潢崇錫爵宗子重維城共荷屏藩寄知敦翼賛情好¶
書𫝊沛獻樂善紀東平望古幾前哲相期保令名¶
　　賜怡親王¶
勤政樓頭花萼芳親賢心膂藉匡襄忠誠謹慎謨猷著¶
<pb:KR2m0053_WYG_004-4a>¶
公正亷明譽望彰經理度支需賛畫疇咨水土奏豐穰¶
年年景福由天賜長秉丹衷達九閶¶
　　賜總督查弼納¶
時雍佳氣浃寰瀛繡㦸牙幢制閫榮兩省風霜澄吏治¶
三春雨露洽輿情位髙定效公忠實職鉅非循亷謹名¶
文武兼資才自裕佇期嘉績佐昇平¶
　　賜總督楊宗仁¶
絳節金章制上游雄藩兼控主恩優分疆名帥歸鈐轄¶
<pb:KR2m0053_WYG_004-4b>¶
繡錯方州待運籌文武和衷羣吏憲軍民一體大臣猷¶
殷勤早夜遵天語㑹見酬庸第一流¶
　　賜淳親王¶
滿樹繁花應候榮蟠根奕葉託瑶京試看華萼相承意¶
更聴壎箎迭和聲帯礪永存苗裔業豆籩有踐弟昆情¶
天朝屏翰家庭事莫負皇心眷顧誠¶
　　賜都統拉錫¶
羽林十二應星文直宿周廬向夜分陣識風雲才自裕¶
<pb:KR2m0053_WYG_004-5a>¶
身依日月志彌勤鷹揚早領熊羆士虎拜常參鵷鷺羣¶
辦得丹心捧宸極時清莫漫羡竒勲¶
　　賜提督郝玉麟¶
元戎擁節鎮巖疆特簡殊榮姓氏香閫外長城資一面¶
胸藏武庫靖多方旌旗整暇軍容肅紀律嚴眀士氣揚¶
盛世籌邊重頗牧楓宸應為錫龍光¶
　　賜提督髙其位¶
太和累洽慶櫜弓専閫還推赫濯功裨益軍民資偉畧¶
<pb:KR2m0053_WYG_004-5b>¶
劑調文武在和衷拊循正及從容日謀勇皆由訓練中¶
元老旂常書茂績雅歌應有穆如風¶
　　賜怡親王¶
皇皇藩服惟徳是榮眷言賢王謨猷光明夙夜小心以¶
忠以誠弼予一人庶績用成嘉兹翊賛朱邸斯營上棟¶
下宇永安且寧有䇿其基有壮其楹奕世承之長衛帝¶
京慶既令居式昭頌聲¶
　　如意歌賜怡親王¶
<pb:KR2m0053_WYG_004-6a>¶
彩雲冉冉鸞鶴翩鸞鶴背馭雙神仙南極西池環珮聫¶
雙雙同慶帝胄賢手執如意來當前篆刻蝌蚪黄金填¶
晶熒上下星文躔瑶臺此日喜氣偏琅琅更聴仙語傳¶
唱隨偕老如和絃既指山海為嵗年復言日月同團圓¶
煌煌帯礪眷便便子孫永保福且綿予因仙語嘉喜駢¶
為爾歌雙如意篇¶
　　己酉夏南甸大閲¶
陳師鞠旅卜良朝萬里餱糧備己饒習戰自能閑紀律¶
<pb:KR2m0053_WYG_004-6b>¶
臨戎惟在戒矜驕劍瑩鸊鵜清光閃旗繞龍蛇赤羽飄¶
聴徹前鋒歌六月雲臺合待姓名標¶
　　其二¶
風拂榆槐暁角鳴築壇選将命専征颼颼羽箭穿楊巧¶
獵獵雲旓耀日明萬里玉闗平虜穴三秋瀚海渡天兵¶
裹糧帯甲湏珍重掃蕩塵氛逺塞清¶
　　賜總督髙其倬¶
崇牙髙建秉洪鈞逺控巖疆軼等倫兩省山河司筦鑰¶
<pb:KR2m0053_WYG_004-7a>¶
萬民肥瘠視經綸還持綘纛開軍壘永失丹忠答禁宸¶
操凜氷霜功帯礪匡時重鎮眷良臣¶
　　哭怡賢親王二首¶
宗室屏藩重朝端柱石崇持身惟正直應物本虚公青¶
史經天畧丹心貫日忠銜哀為作誄難與述豐功¶
　　其二¶
繐帳陳筵日雲軿載道時悲深萬民淚痛失百寮師獻¶
替猶如昨儀容儼在斯可憐風雨急花萼損連枝¶
<pb:KR2m0053_WYG_004-7b>¶
　　怡賢親王輓詩三十韻¶
天錫親賢篤本支惟王徳業賛純熈功存廊廟寰區仰¶
道冠宗藩百辟儀少日温恭承¶
帝眷髫齡孝謹荷¶
恩慈問安每候龍樓啓扈蹕常隨豹尾馳圭璧精神昭¶
粹質鳳麟苞彩擅英姿自然才藝該文武卓爾端凝絶¶
黨私三紀無慚臣子道八年攸賴股肱資溯從大統祗¶
承日厯想嘉猷翊輔時佐理萬㡬安億兆綜釐庻政挈¶
<pb:KR2m0053_WYG_004-8a>¶
綱維度支式定邦財裕水利功興浩澤施減賦蠲逋勤¶
布算櫛風沐雨勸鎡基淤流通處成膏壤田壠開時養¶
稻粢九品掄才分玉石六韜訓士總熊羆霜威秋肅明¶
條教愷澤春温善撫綏萬里邊防襄廟算兩軍輸輓佐¶
疇咨任兼宫府仔艱鉅理析豪釐辨等差偉績固難更¶
僕數清標更繫乆長思撝謙不恃金枝貴精白匪求黼¶
座知樂善薦賢時亹亹奉公體國日孜孜寛仁恤下孚¶
羣望亷潔居心凛自持八字褒崇皆實行四時賜賚必¶
<pb:KR2m0053_WYG_004-8b>¶
晴曦慶流正喜天人合善積還期福禄宜豈意賡揚方¶
際盛忽驚寢疾永暌離鞠躬遑恤身前計矢志空餘沒¶
後悲猶憶懇情辭吉地竟循薄𦵏守遺䂓公卿徒步隨¶
旌仗老穉扶觀泣路岐贈諡載光崇徳典加壇還樹册¶
勲碑明禋配享千秋重素服銜哀浃月期縱極寵榮頒¶
禮數難酬懿美罄言詞應知靈爽歸仙籍留得鴻名萬¶
古垂¶
　　年華迅速倐值端陽箱貢氷紈案陳角&KR0927;於頒賜¶
<pb:KR2m0053_WYG_004-9a>¶
　　　諸王大臣之際念及吾弟怡賢親王仙遊己週¶
　　　一載不禁淒然涕下援筆賦此¶
韶光荏苒暗中遷開到榴花又一年節屆香蒲陳似舊¶
貢來細葛賜誰先檢文悲覽賢臣頌搦管慵裁棣萼篇¶
偉績殊勲無可答為營佳兆表新阡¶
　　端陽前一日為吾弟怡賢親王二週之辰每一回¶
　　　思輙傷懷抱作五言律誌感¶
詰朝端午節再命罷稱觴嵗月如流邁容儀何日忘安¶
<pb:KR2m0053_WYG_004-9b>¶
邦思柱石覔句夢池塘物候頻増感情隨綵縷長¶
　　壬子嵗九月七日吾弟怡賢親王定窆於水東村¶
　　　朕念手足至誼兼以輔弼功勤獻替忠欵撫今¶
　　　憶昔情不能己因親臨奠送稍伸積痛夫神遊¶
　　　於天魄蔵於地亘古迄今理之常也但以吾弟¶
　　　之親賢為國家柱石幽明異路於兹永别當深¶
　　　秋草木黄落之際朕心曷勝悽愴爰賦此詩以¶
　　　寫懷¶
<pb:KR2m0053_WYG_004-10a>¶
　西風瑟瑟草離離慘對靈筵奠酒卮荆樹凋殘驚日晚¶
　雁羣零落入雲悲邈焉不返遊仙夢行矣休歌薤露詞¶
　此際親臨無限痛九泉英爽料應知¶
世宗憲皇帝御製文¶
　　　清漢文孝經序¶
　孝經者聖人所以彰明彛訓覺悟生民溯天地之性則¶
　知人為萬物之靈叙家國之倫則知孝為百行之始人¶
　能孝於其親處稱惇實之士出成忠順之臣下以此為¶
<pb:KR2m0053_WYG_004-10b>¶
　立身之要上以此為立教之原故謂之至徳要道自昔¶
　聖帝哲王宰世經物未有不以孝治為先務者也恭惟¶
　聖祖仁皇帝纘述¶
　世祖章皇帝遺緒¶
　詔命儒臣編輯孝經衍義一百卷刋行海内垂示永久¶
　顧以篇帙繁多慮讀者未能周徧朕乃命専譯經文以¶
　便誦習夫孝經一書詞簡義暢可不煩注解而自明誠¶
　使内外臣庶父以教其子師以教其徒口諷其文心知¶
<pb:KR2m0053_WYG_004-11a>¶
其理身踐其事為士大夫者能資孝作忠揚名顯親為¶
庶人者能謹身節用竭力致飬家庭務敦於本行閭里¶
胥嚮於淳風如此則親遜成化和氣薫蒸躋比户可封¶
之俗是朕之所厚望也夫¶
　　清漢文小學序¶
古者八嵗而入小學教之以洒掃應對進退之節愛親¶
敬長之義俾童而習之以養其徳性其說散見經𫝊朱¶
子採集為小學一書所以示人教學之方而有以為正¶
<pb:KR2m0053_WYG_004-11b>¶
心修身之本其言約其理該盖六經四子性理諸書之¶
階梯也¶
皇考聖祖仁皇帝嘗¶
特頒諭㫖令有司兼以命題課士海内士子固己咸知¶
誦法矣又¶
命尚書顧八代一人翻譯清文日進呈¶
覽¶
欽定三年而後成嘉恵後學之心至深且厚當日未經¶
<pb:KR2m0053_WYG_004-12a>¶
刋刻頒行朕敬承¶
皇考遺志特命校對授梓以資肄習讀者宜知綱常倫¶
紀之當崇視聴言動之當謹與夫嘉言懿行之當遵循¶
慕效修其軄自在家庭日用之常經而充其量可以成¶
聖賢忠孝之大節子弟之習於是而淳教化之原於是¶
而備詩曰成人有徳小子有造朕盖深有望焉¶
　　和碩怡賢親王遺稿題辭¶
朕弟怡賢親王天資髙卓頴悟絶倫如禮樂射御書數¶
<pb:KR2m0053_WYG_004-12b>¶
之屬一經肄習無不精妙入神為人所莫及而其心則¶
謙抑遜讓欿然不自足也平日所作詩篇抒寫性情和¶
平大雅無纎毫塵腐之氣而王自謙學力不充總未存¶
稿是以王仙逝後邸中竟無留存者因憶昔年兄弟聚¶
首時讌集唱和王每以所作就正於朕朕扈從塞垣王¶
亦間有寄懷之句片楮寸縑朕皆愛而蔵之不令棄置¶
今檢㸃箧笥中得王詩三十二首爰彚為一帙附於朕¶
詩集之後以存其概此在王雖為餘事然自古名臣碩¶
<pb:KR2m0053_WYG_004-13a>¶
彦偶有吟咏著述即殘篇剩簡而當時後世之人咸寳¶
重愛惜流𫝊歌誦想慕其為人初不在篇什之繁富所¶
謂詩以人重也王以不世出之名賢而有此清新俊逸¶
之詞翰且忠孝慈恵之意藹然流露於筆墨間吉光片¶
羽豈惟朕心不忍湮沒亦天下後世所共珍歟¶
　　賜原任總督楊宗仁像賛¶
粤稽往代崇奨勲賢名藏太室身畫凌煙睠余良佐令¶
徳無愆逮事¶
<pb:KR2m0053_WYG_004-13b>¶
聖祖開府旬宣暨於朕躬制閫斯遷亷潔之守如氷在¶
淵耿介之性如石彌堅嘉乃丕績湖湘澤延未遑三接¶
昔用拳拳兹覽遺照儀度凝然清風亮節丹青是𫝊錫¶
以宸翰煥彼瑶編朂㢤後昆永紹厥先¶
　　和碩怡賢親王碑文¶
朕惟國家啟昌隆之運則誕降名臣祖宗鍾福慶之貽¶
則篤生賢胄粤若師師虞代稷契為帝室之英濟濟周¶
朝旦奭是姬宗之彦莫不紀諸謨典頌以聲詩前績可¶
<pb:KR2m0053_WYG_004-14a>¶
稽遺編具在如朕弟怡賢親王則於古有光者也王秉¶
乾坤之清淑萃川嶽之精華爰自㓜年早徴至行禁庭¶
奉¶
誨循禮度以持躬内殿承¶
歡篤孝思於繞膝實超出於同氣乆黙識於中懷是以¶
纉紹之初慎選親賢之寄特加恩命晉授王封正在亮¶
隂俾膺總理當良奸之雜處以鎮静服羣情遇綱紀之¶
待釐以精明襄萬務成勞既著眷倚逾殷綜中外之訏¶
<pb:KR2m0053_WYG_004-14b>¶
謨司兵農之大計而王恪勤匪懈兢勵彌深體朕心為¶
己心視國事如家事詳核度支之積竇府蔵充盈請蠲¶
吴越之浮糧閭閻康阜興田功於畿内秔稻連疇籌水¶
利於江南河渠順軌至若邊形指掌瞭大勢於川原武¶
畧在胸賛成謀於帷幄壮戎容於雁磧組練鮮明裕軍¶
寔於龍沙驊騮騰躍蒼黔恬樂㒺聞徴彂之煩朝省安¶
閒莫見運籌之迹是其潜思黙算備竭精誠故能應變¶
投機不形聲色者矣扶持正直公道於以昭彰薦達猷¶
<pb:KR2m0053_WYG_004-15a>¶
為人材由兹奮起度惟謙挹同事務協於和衷量本寛¶
洪曺官胥歸於涵茹領周廬之環衛訓練維勤定宫府¶
之規模施為悉當凡闗於民生吏治知無不言曽經其¶
熟計深圖言皆有效祗慎而不宣於衆退謙而恐居其¶
名皆中禁之宻陳豈外廷之能曉心迹則青天白日衾¶
影無慚節操則瑩玉清冰垢塵不染研㡬窮理得聖經¶
賢𫝊之精微輔世寧民具帝佐王臣之藴負道光竹帛¶
恢平章調燮之勲瑞叶星雲樹喜起眀良之範朕實賴¶
<pb:KR2m0053_WYG_004-15b>¶
王治安寰㝢王實為朕翊賛昇平既厯八年有如一日¶
斯乃¶
上天降佑¶
烈祖垂庥賚良弼於本支作盛時之梁棟於¶
皇考為孝子於朕躬為純臣自昔罕倫在今幸覯恵慈¶
之性宜其克享遐年豈弟之恩足以迓承繁祉人情胥¶
願天數難齊詎盡瘁以忘軀遂抱疴之纒體禱神祇而¶
靡應商醫藥而弗瘳王忠愛之忱始終一致沉綿之候¶
<pb:KR2m0053_WYG_004-16a>¶
遷避而弗敢上聞危篤之期溘逝而慮傷永訣朕将臨¶
視王己飄升望幻影於雲中靈竒示象蛻色身於塵界¶
慧覺超凡生有由來理當可信王幽眀感徳逺近歸仁¶
錫命每申則日晴紫陌祖筵方徹則風藹青阡䖍叩繐¶
帷動舉朝之痛憶競隨素紼溢長路之悲號嘗賜標題¶
畧𫝊梗槩忠敬而兼之誠直勤慎而益以亷明禮重易¶
名約一言而該美善義隆加諡冠八字以示寵褒朕親¶
奠郊坰頻紆車駕時陳牲醴每遣臣僚敦儉素之風塋¶
<pb:KR2m0053_WYG_004-16b>¶
兆本由於自擇議推崇之典經費優給於官供吉兆既¶
安豐碑宜勒於戯念股肱之誼重雕刻金鏞惓手足之¶
情深鋪揚玉牒功髙徳茂享亘古之鴻聲生榮死哀備¶
生人之全福将使斯文炳煥偕星曜以流輝貞石嵯峩¶
與峯巒而並峙云爾¶
　　和碩怡親王初次祭文¶
業成翊賛資藩翰之懿親化致昇平賴股肱之良弼而¶
况勞績獨髙於朝守徳位俱隆勲庸逈越於簡編親賢¶
<pb:KR2m0053_WYG_004-17a>¶
備美既忘身以盡瘁深悼往而傷懷惟王為¶
皇考聖祖仁皇帝之子朕之親弟也天與恪誠性情忠¶
孝凛晨昏之¶
聖訓謹奉步趨盡臣子之良規仰䝉¶
慈愛當朕鴻基之初紹命王總理之是膺矢白日以勿¶
欺竭恭勤而匪懈剛方卓立鎮静於紛繁之時悃愊自¶
将賛襄於宻勿之地是用益加委任俾展謨猷理軍務¶
之機宜管度支之出納督領周廬之環衛興修畿甸之¶
<pb:KR2m0053_WYG_004-17b>¶
營田而王體朕心如己心視國事如家事總宫府之鉅¶
細經畫咸周殫夙夜之公忠施為悉當至於民生吏治¶
察利弊而極力敷陳吉士藎臣辨貞邪而多方保䕶是¶
用周知旁燭幽隠得以上聞决䇿定謀膚功於焉迅奏¶
佐治安之大計致熈皥之淳風凡厯八年有如一日忠¶
敬而兼之誠直勤慎而加以亷眀朕嘗表之以示褒王¶
實當兹而不愧功在社稷洵中外所共知名勒鼎鐘亘¶
古今而罕匹斯乃迓庥¶
<pb:KR2m0053_WYG_004-18a>¶
列祖篤生碩輔於皇家荷慶¶
上天誕降宗親於泰運寛厚仁慈之度宜其延享遐年¶
和平正直之懷足以祗承多福豈期證候漸致沉綿尚¶
力疾以入庭每思覲謁迨養疴而移地惟恐聞知朕縈¶
繫弗忘焦憂莫釋商量醫藥恨療救之無方黙禱神祗¶
歎精䖍之靡感雖流芬耀烈非闗夀算之短長而一徳¶
同心寧解肝腸之悽愴豐功偉績合配享於¶
廟廷懿徳鴻聲更光垂於史牒親臨朱邸悵望繐帷方¶
<pb:KR2m0053_WYG_004-18b>¶
頒優恤之恩綸特薦方筵於初祭於戲眷腹心之宻寄¶
精爽長存念手足之至情音容己隔濡毫紀行書百幅¶
以難宣釃酒抒哀淚千行而不竭王其鑒格尚克歆承¶
　　和碩怡賢親王祭文¶
嗚呼哀哉賢弟仙逝倐己閲三載矣音容儼然遂隔幽¶
明思念纒綿與時俱積從前奠醊悉循國家之典制而¶
為文祭告亦多授意摛詞今則塟期己届揮淚含痛自¶
製祭章親率宫眷及諸弟子姪輩以家人之禮致奠攅¶
<pb:KR2m0053_WYG_004-19a>¶
廬至情無文直抒胸臆惟賢弟聴之憶昔㓜齡趨侍¶
庭闈晨夕聚處比長遵奉¶
皇考之命授弟算學日事討論每嵗塞外扈從形影相¶
依賢弟克盡恭兄之道朕兄深篤友弟之情天倫至樂¶
宛如昨日事也朕兄臨御之初實賴賢弟為腹心股肱¶
之寄賢弟秉忠誠之至性展翊贊之嘉謨凡有闗於吏¶
治民生國政軍計者無不悉心籌畫慎宻敷陳務期海¶
宇乂安蒼生被澤即宫中府中事無鉅細亦莫不措置¶
<pb:KR2m0053_WYG_004-19b>¶
咸宜經營悉當自古史册所𫝊良弼懿親一心一徳者¶
疇能與賢弟比倫乎賢弟之徳備矣功宏矣不亟為表¶
揚以𫝊永乆朕兄之心其能安乎縱極力表揚而於賢¶
弟之丹誠偉績又豈足云報乎嗚呼修短之不齊者數¶
也生死之難忘者情也得賢弟而中道棄捐朕兄之徳¶
凉也賴朕兄而遺徽表著賢弟之福厚也今者朕兄以¶
念弟之深痛弟之切大顯其勲名尊崇其典禮凡經理¶
於身後者無不殫竭其心思而賢弟生也榮死也哀名¶
<pb:KR2m0053_WYG_004-20a>¶
既不朽夀且無疆賢弟之福不己全乎假令克享大年¶
後朕而逝即朕之孝子順孫善體朕心亦未必能洞悉¶
賢弟數十年之心跡如今日朕之經理周詳罔有遺憾¶
然則賢弟洵有全福而朕之懐憂抱恫失所依毗其福¶
不及賢弟逺矣朕兄數年以來追慕¶
皇考¶
皇妣明發有懐悽愴曷極今賢弟又舎我而仙逝矣旣¶
抱終天之恨更增同氣之悲含酸茹嘆其何能自己耶¶
<pb:KR2m0053_WYG_004-20b>¶
賢弟忠愛之悃朕兄所深知况萬㡬在御决不肯過自¶
悲傷以貽九京之隠痛惟有敬念¶
皇考付託之重深體賢弟輔弼之忱於當日忠讜箴規¶
之言比時未曽見諸施行者必追憶而悉踐之力圖政¶
治之有成以不負¶
皇考不負賢弟庻㡬在天之靈為之欣慰而黙相庇佑¶
焉嗚呼援筆寫心肆筵饋奠哀衷滿紙淚酒盈觴賢弟¶
其領受之嗚呼哀哉¶
<pb:KR2m0053_WYG_004-21a>¶
　　和碩怡親王誄(并序/)¶
雍正八年五月初四日和碩怡親王以疾薨於位春秋¶
四十有五嗚呼哀㢤維我弟賢王夙承¶
皇考聖祖仁皇帝懿訓陶鎔徳器諳練謨猷以忠誠正¶
直之心沉毅堅剛之力寛厚和平之量精眀豁達之才¶
輔翼朕躬勤勞王事宫府一體上下同心萬㡬之協贊¶
匪輕八載之恪恭如一國尊良弼誼切懿親斯固¶
上天之庇佑邦家¶
<pb:KR2m0053_WYG_004-21b>¶
皇考之保安宗社黙佑我賢王以宏宣偉烈永佐昇平¶
而眉夀蕃禧自将申錫於無疆者也詎意謀猷方壮倚¶
賴殊殷累月沉疴一朝薨逝悼股肱之莫寄悵肺腑而¶
難言友愛之情纒綿曷已嗚呼去嵗冬聞王有疾心焉¶
憂之選醫視藥祝禱神祇日夕徬徨廹冀痊可廼王則¶
時覲庭軒時移逺墅恐病状之宣露致心緒之牽縈力¶
疾上言多方安慰迨王言旋京邸朕以祈雨還宫聞王¶
疾篤命駕臨視王知之脱然仙逝蓋不欲以永訣傷朕¶
<pb:KR2m0053_WYG_004-22a>¶
懐焉嗚呼王於生死存亡之頃惟知有君而不知有身¶
王之心至是安矣朕将何以為情哉王之薨也王公卿¶
尹僚吏弁卒欽王之徳望佩王之教澤感王之恩施者¶
㒺不驚悼倉皇涕泗相告謂王為國柱石為世楷模失¶
我賢王我将安仰及至發引之辰徒行而送者萬計貴¶
賤老穉匍匐呼號嗚呼王之生也人肅然敬殁也人慘¶
然悲非王之賢何以致此然而王之美徳懿行不樂人¶
知人亦無從而知即朕知王之深亦言之而莫能罄也¶
<pb:KR2m0053_WYG_004-22b>¶
雍正四年朕嘗書額賜王曰忠敬誠直勤慎亷明八字¶
之褒無溢詞有遺美焉王純孝之性徴於髫齔凛遵¶
慈誨謹度飭躬以故榮遇有加始終勿替朕御極之初¶
命王總理國政屹然静鎮衆莫能撓盖王識力迥越仁¶
智兼優敏决而黙運小心嚴明而善持大體其領度支¶
也賦式維均出納有節其營水利也心勞樹藝績底平¶
成其於吏治則恵民者興曠職者去見聞所及鉅細敷¶
陳其於人才則不棄㣲長弗苛小過鑒别悉當培植良¶
<pb:KR2m0053_WYG_004-23a>¶
多至於嚴督禁旅宻運軍機轉餉籌邉更徴武畧王少¶
稱神勇留意兵戎帷幄運籌計周萬里以故年來征討¶
重賴其能嗚呼王之厚徳豐功昭然天壤而王之造膝¶
籲請大有造於國家者中外臣民無由通曉及今而不¶
言美将湮焉朕心何忍維王誠心愛國好善施仁䕶端¶
正之賢藩保忠勇之良佐蠲浮徴而永紓民力補虧帑¶
而不事追賠宿逋子裔亦予矜全細過羣僚&KR0662;還舊秩¶
凡此皆王之一片公心平時讜論為熈朝植良善為盛¶
<pb:KR2m0053_WYG_004-23b>¶
世沛恩膏而宻勿之請命宣忠其為功於寰宇者不誠¶
大且逺㢤稽之周禮司勲有曰凡有功者書於太常祭¶
於大烝然則太廟之饗配以有功固酬徳報勲之彛典¶
也如我怡親王之純孝純忠以光輔鴻業則為¶
皇考之令子大猷大䇿以底定丕基則為¶
列祖之功臣几筵分配永顯殊庸集議於朝僉云允協¶
王固建不朽之盛烈稱宇宙之全人矣嗚呼儀文具備¶
悲悼徒增加諡崇封聊申隠痛朕上念¶
<pb:KR2m0053_WYG_004-24a>¶
九廟付託之身下納百僚勸慰之語亦復深自節抑未¶
敢過情惟是徳心之契昆弟之親實有迥異於尋常者¶
情極而悲時難自遏不得已仿古昔哀誄之體備述令¶
徳攬淚成篇俾千萬世子孫臣庶周知遺烈追慕賢藩¶
其詞曰¶
天昌鴻祚國仰元臣興朝篤慶睦族敦倫友恭之軌史¶
牒炳麟纉承大統倚毗懿親偉矣賢宗厥惟淑弟手足¶
相依腹心攸繫壎箎克諧鹽梅互劑愛以親生心由天¶
<pb:KR2m0053_WYG_004-24b>¶
契朕懐乾惕凜若氷淵樹旌振鐸饑渇求賢疑丞輔弼¶
疏附後先顧兹上爵孰秉中權於維我王位崇徳備三¶
光麗霄五嶽鎮地緯武經文懐仁抱義總攝之司惟王¶
弗愧王心精白如日皎然王性果决如玉彌堅精思獨¶
運巨力能肩鞠躬盡瘁於兹八年八年星霜九重宵旰¶
班集晨墀牘陳夕案一字無欺片言善斷不憚辛勤良¶
勞翊贊心膂協應形影追隨時都時俞時警時咨臨軒¶
俯聴趨殿書思雍雍式好肅肅其儀朝宁家庭千秋萬¶
<pb:KR2m0053_WYG_004-25a>¶
嵗骨肉深恩永懷勿替寸晷未離何堪長逝異地猶悲¶
奚容隔世嗚呼哀㢤人生不朽曰徳與功徳臻盛大功¶
極穹窿氣充天表神滿寰中夀民夀國齡享奚窮維王¶
大忠可貫金石維王深仁代宣雨澤扶翼天樞滋培國¶
脉百鍊之金無瑕之璧其忠維何本乎至誠心在社稷¶
屏絶私營其仁維何原於好生恵施朝野不市虚名胸¶
有鈞衡身為屏翰邦之九賦黙抒成算國之六師奨勤¶
警玩調燮咸宜經綸兼貫明農治地率吏安民有聞必¶
<pb:KR2m0053_WYG_004-25b>¶
奏罄意而陳懐抱氷雪氣煦陽春化被黎庻徳徧臣鄰¶
赤誠之佐保以百口青海之師紓其掣肘衛國者心迴¶
天者手咎且弗辭功於何有朕沛大澤實允王言為王¶
造福慶衍璿源偶與王語汗若泉奔稽首辭謝曰天子¶
恩公忠如彼仁厚若此甫申鍾靈旦奭嫓美元化方調¶
瑞徴旋起何意亨衢遽羈修軌茂勲赫奕顯秩崚嶒望¶
垂惇史饗配大烝禮因德備諡以功增¶
廟庭禮典王克歆承峩峩賜塋神筮叶吉屹屹豐碑烺¶
<pb:KR2m0053_WYG_004-26a>¶
燿星日赤舄衮衣永安靈宅雲馬風車出遊象闕嗚呼¶
哀㢤徳動天鑒慶象昭彰吉人舉事瑞現雲光善孚衆¶
志仰戴難忘萬聲合慟奠醊悽愴生榮死哀於斯已極¶
惟朕深情輾轉胸臆恭順之容依依若即忠讜之言厯¶
厯堪憶繐帷親奠莫解幽憂素服匝月未釋深愁鶺鴒¶
聲婉棠棣花稠交暉園近雲物先秋王有良嗣朕其訓¶
誨王有殊勲朕其紀載仰荷皇圖寧不自愛抑情紀哀¶
𫝊流億代嗚呼哀哉¶
<pb:KR2m0053_WYG_004-26b>¶
　¶
　¶
　¶
　¶
　¶
　¶
　¶
欽定八旗通志卷首之二¶
