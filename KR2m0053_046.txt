# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:03.274684
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷三十二 
<pb:KR2m0053_WYG_046-1a>¶
欽定四庫全書¶
欽定八旗通志卷三十二¶
　兵制志¶
　　謹案十紀以來以兵定天下者黄帝為首故言兵¶
　　制者始風后之握竒經其書真偽不可知其公孫¶
　　宏等之註釋真偽亦不可知然其法律井井四竒¶
　　四正變化不窮兵家終莫易其法也夏殷以前兵¶
　　制不可考其可考者莫詳於周禮所謂六鄉六遂¶
<pb:KR2m0053_WYG_046-1b>¶
　　各以卿大夫司民事經理其教養修明其政令三¶
　　時務農一時講武無事則各執其業有事則按井¶
　　出賦合而為天子之六軍故其時軍民不分吏與¶
　　將帥亦不分所謂寓兵於農其法至善秦漢以後¶
　　時易勢更鎮戍徧天下而非内重即外重迄不能¶
　　臂指相使綱目相維唐初設折衝果毅府畧得其¶
　　意而顯慶以後浸淫漸廢藩鎮遂割據而不寜核¶
　　其因革之由知古聖人慮逺而計周也我¶
<pb:KR2m0053_WYG_046-2a>¶
　　朝¶
出震乘乾用¶
武功開國定制以人户𨽻佐領以佐領𨽻㕘領以㕘領𨽻¶
　　　都統副都統皆司其版籍經其土田掌其教化平¶
　　　其訟獄而歸於詰其戎兵於周禮鄉遂之法如重¶
　　　規叠矩誠所謂先聖¶
後聖其揆一矣至八旗之制則實同於風后之握竒蓋天¶
　　　地之數皆以九為紀而九數所積則皆八周外而¶
<pb:KR2m0053_WYG_046-2b>¶
　　　一居中河圖洛書皆四竒四耦統於五十天有九¶
　　　宫地有九野皆以四正四隅環乎中央即井田之¶
　　　制以八家同養公田亦因天地自然之象焉風后¶
　　　之陣數用八諸葛亮魚腹石陣亦用八其竒正相¶
　　　錯而變化生正隅相輔而彌縫宻蓋以此也¶
大聖人規矩在握造化生心黙與天地通而闇與古之聖¶
　　　賢合法立一時制垂萬禩洵酌古今之宜而得變¶
　　　通之利者矣謹臚其制度具列如左至備折衝者¶
<pb:KR2m0053_WYG_046-3a>¶
　　　曰前鋒司宿衛者曰䕶軍職巡察者曰步軍戍重¶
　　　鎮者曰駐防以及火器營之習逺攻健鋭營之簡¶
　　　驍果並詳其規制條教用見我¶
列祖¶
列宗所以削平僭亂蕩滌洪鑪百戰無敵於天下與我¶
　皇上神謨宻運¶
　駿烈光昭¶
　坐照九天之上而制勝萬里之外¶
<pb:KR2m0053_WYG_046-3b>¶
　武功十全為攝提合雒以來所未嘗睹者有由然也¶
　　兵制志一¶
　　　八旗兵制¶
太祖髙皇帝初設四旗先是癸未年以¶
顯祖宣皇帝遺甲十三副起事征尼堪外蘭敗之又得兵¶
　　　百人甲三十副後以次削平諸部歸附日衆初出¶
　　　兵校獵不論人數多寡各隨族長屯寨行每人取¶
　　　矢一每十人設一牛录額真領之至辛丑年設黄¶
<pb:KR2m0053_WYG_046-4a>¶
　　白紅藍四旗旗皆純色每旗三百人為一牛录以¶
　　牛录額真一轄之¶
　　(謹案是年為編牛录之始嗣後設固山額真梅勒/章京甲喇章京等官雍正二年以八旗都統印信)¶
　　(額真二字作主字觧非臣下所得用改為固山諳/班兹敬按年月於改定以後書新名改定以前仍)¶
　　(舊稱以/昭初制)¶
　　甲寅年始定八旗之制以初設四旗為正黄正白¶
　　正紅正藍増設鑲黄鑲白鑲紅鑲藍四旗合為八¶
　　旗(黄白藍均鑲以/紅紅鑲以白)每三百人設牛录額真一五牛¶
<pb:KR2m0053_WYG_046-4b>¶
　　录設甲喇額真一五甲喇設固山額真一每固山¶
　　設左右梅勒額真各一以轄滿洲䝉古漢軍之衆¶
　　時滿洲䝉古牛录三百有八蒙古牛录七十六漢¶
　　軍牛录十六行軍時地廣則八旗並列分八路地¶
　　狹則八旗合一路而行¶
　　天命五年改設八旗官定總兵官為三等其副將¶
　　㕘將遊擊亦如之各牛录額真俱為備禦官每牛¶
　　录下設千總四人¶
<pb:KR2m0053_WYG_046-5a>¶
　　　天聰八年五月¶
上諭凡我國官名俱當易以滿語勿仍襲漢語舊名今悉¶
　為釐定五備禦之總兵為一等公一等總兵官為一等¶
　諳班章京二等總兵官為二等諳班章京三等總兵官¶
　為三等諳班章京一等副將為一等梅勒章京二等副¶
　將為二等梅勒章京三等副將為三等梅勒章京一等¶
　㕘將為一等甲喇章京二等㕘將為二等甲喇章京遊¶
　擊為三等甲喇章京備禦為牛录章京代子為分得撥¶
<pb:KR2m0053_WYG_046-5b>¶
　什庫章京為小撥什庫旗長為専達屯撥什庫仍舊名¶
　凡管理不論官職管固山者即為固山額真管梅勒者¶
　即為梅勒章京管甲喇者即為甲喇章京管牛录者即¶
　為牛录章京管巴雅喇纛額真即為纛章京管巴雅喇¶
　甲喇章京額真即為巴雅喇甲喇章京嗣後皆照我國¶
　新定者稱之又¶
上諭滿洲蒙古漢人兵衆前此騎步守哨等兵雖各有營¶
　伍未分名色故止以該管將領姓名稱為某將領之兵¶
<pb:KR2m0053_WYG_046-6a>¶
今宜分辨名色永為定制隨固山額真行營馬兵為阿¶
禮哈超哈巴雅喇營前哨兵為噶佈什賢超哈駐防盛¶
京兵為守兵預備兵為援兵各城寨兵為守邊兵舊䝉¶
古左營為左翼兵右營為右翼兵舊漢兵為烏真超哈¶
元帥孔有徳兵為天祐兵總兵官尚可喜兵為天助兵¶
　　(謹案阿禮哈超哈為驍騎營之始巴雅喇為䕶軍/營之始噶佈什賢超哈為前鋒營之始天祐天助)¶
　　(兵後俱歸漢軍䝉古/兩翼後仍分八旗)¶
　　九年設蒙古八旗先是八年以所獲察哈爾户口¶
<pb:KR2m0053_WYG_046-6b>¶
　　分給八旗是年正月復以察哈爾來歸官兵分𨽻¶
　　各旗復編審䝉古及舊喀喇沁壯丁分為䝉古八¶
　　旗其旗色與滿洲同每旗設固山額真一梅勒章¶
　　京二甲喇章京二分轄所編牛录¶
　　崇徳二年分漢軍為二旗設左右翼二旗旗皆皂¶
　　色每旗設固山額真一轄所編牛录¶
　　四年分漢軍為四旗旗色一以皂鑲黄一以皂鑲¶
　　白一以皂鑲紅一純皂色每旗設固山額真一梅¶
<pb:KR2m0053_WYG_046-7a>¶
　　　勒章京二甲喇章京四牛录章京十八¶
　　　五年五月設索倫兵牛录先時索倫部自索海班¶
　　　師後續有三百三十餘户來降¶
上命理藩院㕘政尼堪擇可為首領者授為牛录遂分八¶
　　　牛录領之¶
　　　六年四月¶
上召衆於篤恭殿諭曰八家所屬牛录舊取辦事人四名¶
　銀匠五名今宜各退辦事人二名銀匠四名每牛录許¶
<pb:KR2m0053_WYG_046-7b>¶
　留銀匠一名鐵匠一名辦事人二名王貝勒等各令家¶
　下漢人學習匠役待三年後再將各牛录匠役停止每¶
　牛录原鐵匠六名王貝勒取一名退去一名止許留四¶
　名每牛录滿洲三人中許一人披甲以六十名為常數¶
　其中或多或少務於三人中選一人他牛录甲雖有餘¶
　亦不許補不足者今後漢人匠役不許造弓箭貨賣違¶
　禁造賣者治罪各牛录人有造弓者該牛录章京親騐¶
　給角觔製造令鞍匠造鞍有弓鞍不如式及擅索弓價¶
<pb:KR2m0053_WYG_046-8a>¶
　推諉不造者送法司治罪有舊披甲人詐稱年老令家¶
　奴代披及牛录章京之子狥私不令披甲者各固山額¶
　真牛录章京稽察其有稽察不公後被牛录首首出者¶
　罪之¶
　　　七年始設漢軍八旗定旗色與滿洲八旗同每旗¶
　　　設固山額真一梅勒章京二甲喇章京五¶
　　　八年六月¶
諭户兵二部各旗閒散蒙古宜清查人丁編入佐領俱令¶
<pb:KR2m0053_WYG_046-8b>¶
　披甲現在滿洲旗下者察其壯丁毋許混匿其諸王貝¶
　勒貝子公等家閒散蒙古編為小旗設巴雅喇轄之¶
　　　順治元年¶
世祖章皇帝定鼎燕京分置滿洲䝉古漢軍八旗於京城¶
　　　内鑲黄正黄居北方正白鑲白居東方正紅鑲紅¶
　　　居西方正藍鑲藍居南方鑲黄正白鑲白正藍為¶
　　　左翼正黄正紅鑲紅鑲藍為右翼左翼自北而東¶
　　　而南鑲黄在地安門内正白在東直門内鑲白在¶
<pb:KR2m0053_WYG_046-9a>¶
　　　朝陽門内正藍在崇文門内右翼自北而西而南¶
　　　正黄在徳勝門内正紅在西直門内鑲紅在阜城¶
　　　門内鑲藍在宣武門内¶
　　　又定八旗都統所轄甲兵滿洲䝉古旗每佐領下¶
　　　設親軍上三旗𨽻領侍衛府下五旗𨽻宗室王公¶
　　　設前鋒𨽻前鋒統領設䕶軍𨽻䕶軍統領設步軍¶
　　　領催及步軍𨽻步軍統領其本營領催驍騎及弓¶
　　　匠鐵匠鞍匠等各𨽻本旗都統漢軍旗每佐領下¶
<pb:KR2m0053_WYG_046-9b>¶
　　　設步軍領催及步軍𨽻步軍統領其本營領催驍¶
　　　騎各𨽻本旗都統¶
　　(本謹案制各旗官員兵丁户口屬籍無不𨽻於都統/  朝兵)¶
　　　(至於簡用充補自驍騎營而外則各該管大臣分/領焉其領侍衛府八旗前鋒營䕶軍營步軍營内)¶
　　　(府三旗營營制具/列後卷分門備載)¶
　　　又設¶
　　盛京八旗駐防兵時以遷都燕京¶
命内大臣何洛會為¶
<pb:KR2m0053_WYG_046-10a>¶
　盛京總管設左右翼梅勒章京各一統領駐防兵¶
　　　又設直省八旗駐防兵順治二年分遣八旗兵駐¶
　　　防直𨽻順徳山東濟南臨清徳州江南徐州山西¶
　　　平陽潞安蒲州八城後依各省形勝設將軍都統¶
　　　副都統或但設城守尉防守尉駐防¶
　　　又設直省緑旗營凡直省漢兵俱以緑旗為辨總¶
　　　督所屬為督標巡撫所屬為撫標提督所屬為提¶
　　　標總兵所屬為鎮標其屬於河通總督者為河標¶
<pb:KR2m0053_WYG_046-10b>¶
　　　屬於漕運總督者為漕標¶
　　　(謹案緑旗營制屬督撫提鎮専/轄不𨽻八旗都統本志不具載)¶
　　　又設外藩扎薩克各旗先是天聰年間科爾沁各¶
　　　蒙古相繼欵附¶
定鼎之後以次編旗凡内扎薩克二十五部為五十一旗¶
　　　每旗扎薩克一人協理旗務者無定員以王貝勒¶
　　　貝子公台吉等為之設都統副都統以本旗台吉¶
　　　兼任㕘領佐領驍騎校驍騎如内八旗之制至康¶
<pb:KR2m0053_WYG_046-11a>¶
　　　熙三十年設喀爾喀各旗三十六年設賀蘭山厄¶
　　　魯特旗及哈宻旗四十三年設額濟内土爾扈特¶
　　　旗雍正三年設青海各旗十年設吐魯番旗乾隆¶
　　　十九年設杜爾伯特各旗各隨人衆編佐領有差¶
　　　設守衛¶
陵寢官員兵丁先是天聰八年¶
永陵設散秩官至是¶
福陵¶
<pb:KR2m0053_WYG_046-11b>¶
昭陵¶
永陵各設雲騎尉又増設散秩官嗣後¶
　　盛京¶
三陵各増設總管副總管防禦驍騎校等員又於京師¶
東陵¶
西陵各設總管副總管防禦驍騎校等員¶
　　　順治十七年¶
上諭嗣後固山額真清字仍稱固山額真漢字稱為都統¶
<pb:KR2m0053_WYG_046-12a>¶
梅勒章京清字仍稱梅勒章京漢字稱為副都統甲喇¶
章京清字仍稱甲喇章京漢字稱㕘領牛录章京清字¶
稱為牛录章京漢字稱為佐領諳班章京清字稱為諳¶
班章京漢字稱為總管烏真超哈清字稱為烏真超哈¶
漢字稱為漢軍¶
　　又經大臣議定噶布什賢噶喇諳班漢字稱為前¶
　　鋒統領巴雅喇纛章京漢字稱為䕶軍統領噶布¶
　　什賢章京漢字稱為前鋒㕘領巴雅喇章京漢字¶
<pb:KR2m0053_WYG_046-12b>¶
　　稱為䕶軍㕘領噶布什賢専達漢字稱為前鋒校¶
　　巴雅喇専達漢字稱為䕶軍校分得撥什庫漢字¶
　　稱為驍騎校¶
　　又定王公府屬武職官員兵丁分别親王郡王貝¶
　　勒貝子鎮國公輔國公等以次設長史散騎郎䕶¶
　　衛等職并府屬佐領下各設驍騎校驍騎有差¶
　(禁謹案王公府屬官兵附於載於後/  衛兵制之後另為一條備)¶
　　康熙十四年設遊牧察哈爾八旗時以遷察哈部¶
<pb:KR2m0053_WYG_046-13a>¶
　　衆於宣化府大同府邊外編為八旗如内制三十¶
　　八年増設總管初𨽻䝉古八旗都統後又増設都¶
　　統駐張家口乾隆二十六年増設都統副都統以¶
　　下官職有差¶
　　康熙二十三年設三旗虎槍營以備蒐狩三十年¶
　　設火器營以習火器¶
　　雍正二年設¶
　圓明園八旗䕶軍營又設¶
<pb:KR2m0053_WYG_046-13b>¶
　圓明園内府三旗分地駐劄以備翊衛¶
　　(謹案増設三旗虎槍等營其官/制兵額詳見後卷分門備考)¶
　　雍正二年設漢軍藤牌兵每佐領下藤牌兵四名¶
　　乾隆元年定漢軍每旗設藤牌兵一百名六年定¶
　　藤牌兵歸併大營每旗百名於鳥鎗手額内挑取¶
　　並簡選㕘領一人散秩官驍騎校各二人領催五¶
　　人令其管轄¶
　　雍正六年奏定八旗方位¶
<pb:KR2m0053_WYG_046-14a>¶
　　(謹案八旗方位詳見/旗分志兹不復載)¶
　　乾隆十三年設内府前鋒營即於内府三旗䕶軍¶
　　營内簡選充額仍屬䕶軍統領管轄¶
　　十四年設健鋭營總統無定員以王公大臣兼任¶
　　率兩翼長八旗前鋒㕘領等統轄前鋒兵演習雲¶
　　梯諸技是為雲梯兵¶
　　二十六年設西域新疆駐防兵時以平定凖噶爾¶
　　囘部分派滿洲兵索倫兵察哈爾兵緑旗兵視各¶
<pb:KR2m0053_WYG_046-14b>¶
　　處地形酌量分駐卡倫兵領以侍衛屯田兵領以¶
　　督屯武職駐防馬兵𨽻於佐領緑旗兵𨽻於營員¶
　　其四兵則各城伯克經理而以駐劄之將軍大臣¶
　　總轄之各兵丁或携眷永駐或三年更代以次増¶
　　設無定額¶
　　十七年設¶
　盛京内府三旗總管先是順治三年設¶
　盛京内府鑲黄旗正黄旗佐領八年設正白旗佐領¶
<pb:KR2m0053_WYG_046-15a>¶
　　　至是令三旗佐領皆歸總管統轄¶
　　(朝謹案我開國先立四旗以統人衆尋以歸附日廣/  以神武)¶
　　　(増設八旗以旗統人即以旗統兵𨽻乎旗者皆可/為兵非必有召募之煩而後收兵之用也)¶
(列聖相承規模大備内而京營則有親軍前鋒驍騎䕶軍/      步軍之分或用上三旗或兼用八旗外而直𨽻各)¶
　　　(省駐防兵用八旗各標及營汛兵用緑旗營百數/十年増損斟酌盡善我)¶
　(皇上智勇天錫覲/光揚)¶
　(烈戈所揮無思不服自西陲底定式廓版圖列戍開屯/天)¶
　　　(威宣化洽至于外藩諸部奔走偕來分職編旗與/内八旗相等望風懐景航海棧山)¶
<pb:KR2m0053_WYG_046-15b>¶
　(武功十全超邁前古凡皆里之外固不徒矜馘獻之功/睿算神謨先機决勝於萬)¶
　　　(資熊羆之力是以開窮日月搆盡乾坤洵億萬世/經武之鴻圖迄乎無外者也兹謹敘兵制以)¶
　(恩禁衛駐防政教閲軍器馬政彚為八門依類備載/  䘏軍令軍)¶
　¶
　¶
　¶
　¶
　欽定八旗通志卷三十二¶
