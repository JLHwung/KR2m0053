# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:07.796232
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷二百三 
<pb:KR2m0053_WYG_217-1a>¶
　欽定四庫全書¶
　欽定八旗通志卷二百三¶
　　人物志八十三¶
　　　大臣傳六十九(漢軍鑲紅旗一武馬鳴珮棲柯汝/極  金礪  劉  元  李  鳯)¶
　　　(趙國祚/王登聮)　(柯永盛/)　(吳萬福/)　(周有徳/)　(陳啟泰/)¶
　　　　馬鳴珮¶
　　　馬鳴珮漢軍鑲紅旗人先世居山東蓬萊縣有馬¶
　　　英者仕明為遼東保義副尉因占籍遼陽左衛¶
<pb:KR2m0053_WYG_217-1b>¶
　　國初取遼陽始𨽻旗籍鳴珮年十七補博士弟子員¶
　　　以文學受知¶
太宗文皇帝召入文館理事天聰三年授工部啟心郎仍¶
　　　供事内院崇徳元年甄别内三院官為四等鳴珮¶
　　　列二等¶
賜人户牲畜八年考滿授職雲騎尉順治元年¶
世祖章皇帝定鼎燕京擢山西冀南道二年調湖廣湖南¶
　　　道三年以户部侍郎銜總督江南糧儲兼理錢法¶
<pb:KR2m0053_WYG_217-2a>¶
　　疏言錢法首嚴私鑄犯者宜盡法究治並請設錢¶
　　法道一員以資統理時江南兵饟不敷又請留闗¶
　　𣙜稅課接濟並見施行八年任户部侍郎十年改¶
　　總督倉場侍郎十一年二月擢宣大總督勸墾宣¶
　　雲兩鎮荒地三千餘頃時平陽草冦嘯聚山谷肆¶
　　出刼掠鳴珮調兵扼要隘乘機捕𠞰令副將許占¶
　　魁搜擒賊渠張五等二百八十餘人悉斬之復招¶
　　撫餘賊九十餘人下部議叙十月調江南江西總¶
<pb:KR2m0053_WYG_217-2b>¶
　　督偽伯陳其綸竊據瑞金遥附海冦鄭成功結寨¶
　　大栢山鳴珮檄總兵胡有陞等督兵進𠞰其綸敗¶
　　竄入寧都天心寨為土人擒斬又搜捕偽侯汪龍¶
　　於九江是時成功黨胡寧等猖獗逞亂鳴珮策官¶
　　軍於蕩茜諸涇撃走之未幾故明魯王舊将張名¶
　　振聚船海上屢犯崇明鳴珮劾總兵王燝防𠞰無¶
　　能請黜罷下部察議部臣以海冦登岸焚掠提督¶
　　張天禄踈防失事鳴珮不據寔入告坐狥庇降二¶
<pb:KR2m0053_WYG_217-3a>¶
　　　級留任督𠞰尋遣舟師間道出海與賊遇奮撃之¶
　　　賊潰奔擒偽副将林正禮等獲其船艦軍械先是¶
　　　福山等營額兵一千八百名部臣核議裁減鳴珮¶
　　　以沿海汛地遼濶狡賊乘虚竊發勢難堵禦請仍¶
　　　如原額復周厯松江崇明諸邑親察形勢奏請水¶
　　　陸夾𠞰攻守有偹部臣又以給事中張玉治言江¶
　　　寧提督應移駐蘇州吳淞宜増兵防禦令鳴珮核¶
　　　議鳴珮以沿海水陸相錯巡防尤不宜懈應令江¶
<pb:KR2m0053_WYG_217-3b>¶
　　　寧提督分兵移守劉河福山以衛蘇州至吳淞為¶
　　　松江門户已有蘇松提督駐守無需再議增兵但¶
　　　令與江寧提督協籌𠞰禦勢相犄角則内地可保¶
　　　無虞疏入得¶
㫖俞允十二月海賊潛舉再犯泊舟崇明海港中隔小洪¶
　　　官軍莫能徑渡鳴珮宻令民户出草束木板運港¶
　　　側以濟師焚燬賊船斬獲無算賊乘夜遁十三年¶
　　　正月招撫海賊黄卿等一百餘人復降其偽總兵¶
<pb:KR2m0053_WYG_217-4a>¶
　　　顧忠偽副将黄忠董禮四月率叅将吳守祖協𠞰¶
　　　海賊於浙江獨山俘獲甚衆粤東賊曽拱震等復¶
　　　出沒吉安贛州二郡鳴珮督兵偵𠞰邀撃賊渠於¶
　　　上坪閏五月追𠞰徽州花橋諸賊敗之旋以目疾¶
　　　再疏乞休¶
命囘京調理晉世職三等輕車都尉康熙五年正月病卒¶
予祭塟如典禮祀江南名宦子雄鎮别有𫝊¶
　　　　柯汝極(子永蓁/)¶
<pb:KR2m0053_WYG_217-4b>¶
　　　柯汝極遼陽人後𨽻鑲紅旗漢軍天命六年¶
太祖髙皇帝攻克遼陽有降人叛逃汝極舉發其事復擒¶
　　　獲間諜十四人授叅領予三等輕車都尉世職¶
太宗文皇帝天聰八年授禮部㕘政崇徳二年考滿晉世¶
　　　職二等輕車都尉三年裁省㕘政仍専任㕘領七¶
　　　年分漢軍𨽻八旗以汝極任佐領順治元年三月¶
　　　復授禮部㕘政二年十月改鑲紅旗漢軍副都統¶
　　　遇¶
<pb:KR2m0053_WYG_217-5a>¶
恩詔晉世職一等輕車都尉四年以副都統率兵駐防杭¶
　　　州七年七月卒於官無子以弟之子永蓁為子襲¶
　　　職永蓁旋任兵部郎中兼㕘領遇¶
恩詔晉爵三等男十年擢鑲紅旗漢軍副都統十二年兼¶
　　　任户部侍郎十三年擢本旗都統同寧海大将軍¶
　　　伊勒徳征浙江海賊由寧波乘舟趨定海偽伯阮¶
　　　思偽總兵胡自慶等率衆列艦於衡水洋我師進¶
　　　撃賊衆既郤復前永蓁躍入賊艦斬自慶餘賊望¶
<pb:KR2m0053_WYG_217-5b>¶
　　　風披靡我諸軍並進斬阮思及偽總制陳六御等¶
　　　遂定舟山十四年追論在户部時援¶
赦免員外郎朱世徳虧缺稅銀坐瞻徇降世職一等輕車¶
　　　都尉尋叙平舟山功仍復三等男康熙元年同靖¶
　　　東将軍濟什哈征山東叛賊于七賊糾黨據棲霞¶
　　　縣岠嵎山乘夜刼營永蓁射殪三十餘人賊竄遁¶
　　　復追殪九十五人于七竄入海十年三月授京口¶
　　　將軍十二年以擅撥戰艦與總兵李廷棟移取家¶
<pb:KR2m0053_WYG_217-6a>¶
　　　口為副都統張所養劾奏罷任十三年起署山東¶
　　　提督十六年十二月文登城守兵以給饟遲延羣¶
　　　集縣廨鼓噪刃傷知縣吳閶啟十七年五月左都¶
　　　御史宋徳宜劾永蓁平日剋減兵糧縱成驕悍文¶
　　　登兵衆鼓噪又隠匿不報無異養癰待潰¶
上命吏兵二部察議罷任革世職以其弟永藝襲汝極之¶
　　　一等輕車都尉二十四年卒¶
　　　　金礪¶
<pb:KR2m0053_WYG_217-6b>¶
　　　金礪遼東人明武進士仕鎮武堡都司¶
　　本朝¶
太祖髙皇帝天命七年大兵征明克廣寧城礪率属來降¶
　　　授㕘領予三等男爵¶
太宗文皇帝天聰五年始設六部以礪為兵部承政六年¶
上幸演武塲閱兵礪與㕘領石國柱金玉和髙鴻中等並¶
　　　以訓練有方¶
賜鞍馬尋調户部承政八年考績晉爵二等男崇徳二年¶
<pb:KR2m0053_WYG_217-7a>¶
　　　隨武英郡王阿濟格征明皮島㕘領巴雅爾圗等¶
　　　統兵先入敵陣礪與副将髙鴻中所部水師停泊¶
　　　觀望致前隊失利下法司議罪應褫職論死籍没¶
上以礪與鴻中並有歸順功¶
命免死四年分漢軍四旗以礪属鑲紅旗漢軍復任㕘領¶
　　　五年授吏部㕘政六年擢都統七年大兵克松山¶
　　　與都統巴顔等奉¶
敇収藏所獲鎗礮火藥以偹用旋克塔山隨鄭親王濟爾¶
<pb:KR2m0053_WYG_217-7b>¶
　　　哈朗等駐守其地八年隨鄭親王攻前屯衛中後¶
　　　所二城指揮士卒發紅衣礮克之論功予三等輕¶
　　　車都尉世職順治元年五月偕副都統李率泰安¶
　　　撫天津亂民六月同都統葉臣招撫山西時流賊¶
　　　李自成遁入陜西賊黨陳永福竊據太原礪與葉¶
　　　臣潛往審視攻圍處所城内步兵突出礪撃敗之¶
　　　復督本旗兵以紅衣礮攻克其城凱旋¶
賜銀四百兩晉世職二等輕車都尉二年隨順承郡王勒¶
<pb:KR2m0053_WYG_217-8a>¶
　　　克徳渾征湖廣偽總兵馬進忠降而復叛礪同都¶
　　　統劉之源擊敗之武昌奪其戰艦六十餘尋奉¶
詔與副都統佟岱分率左右翼兵同恭順王孔有徳征湖¶
　　　南時偽伯黄朝宣等附明桂王朱由榔聚衆十餘¶
　　　萬屯湖南四年礪與有徳水陸並進撃破其兵追¶
　　　斬朝宣於衡州復與懐順王耿仲明副都統卓洛¶
　　　進兵長沙其總兵楊國棟聚馬歩衆七千迎戰礪¶
　　　率兵奮擊敗之斬國棟於牛皮灘五年十月凱旋¶
<pb:KR2m0053_WYG_217-8b>¶
賜金二十兩銀四百兩六年正月叙功晉世職一等輕車¶
　　　都尉七月授平南将軍鎮守浙江七年遇¶
恩詔加一雲騎尉八年明魯王朱以海及其臣阮進張名¶
　　　振據舟山礪與副都統吳汝玠等率兵由寧波出¶
　　　定海㑹總督陳錦兵敗進於横洋擒斬之遂抵舟¶
　　　山掘䧟其城名振擁以海遁九年海賊鄭森犯漳¶
　　　州礪奉¶
命統兵赴福建議𠞰師至泉州賊聞風退屯江東橋礪由¶
<pb:KR2m0053_WYG_217-9a>¶
　　　長泰進營漳州城北分兵萬松闗以牽制賊營賊¶
　　　糾衆來攻我兵迎撃七戰皆捷斬獲無算漳州圍¶
　　　解海澄南靖漳浦諸縣悉平叙功並兩遇¶
恩詔晉爵至一等男加一雲騎尉十一年授陜西四川總¶
　　　督十二年奏請以遵義永寧二鎮兵分屯順慶府¶
　　　潼川州川北龍安之兵亦令各擇曠土屯種即有¶
　　　冦警不勞運饟而兵食自足又以陜西神道嶺地¶
　　　當險要宜於潼闗各營撥兵五百分駐附近諸處¶
<pb:KR2m0053_WYG_217-9b>¶
　　　以資援𠞰俱下部議行十三年三月引年乞休¶
上念其宣力多年勤謹夙著¶
命加太子太保以原官致仕康熙元年七月卒¶
賜祭塟如例以其弟俊襲爵¶
　　　　劉武元(子浩孫中柱中樑中楫中樞/)¶
　　　劉武元遼東人初為明遊擊守大凌河¶
太宗文皇帝天聰五年隨明總兵祖大夀來降崇徳六年¶
　　　授刑部㕘政七年分漢軍為八旗武元𨽻鑲紅旗¶
<pb:KR2m0053_WYG_217-10a>¶
　　　漢軍順治元年叙投誠功授三等輕車都尉世職¶
　　　二年任天津兵備道三年擢南贛巡撫時瑞金石¶
　　　城興國等縣土賊嘯聚武元遣副将徐啟仁等討¶
　　　平之復分遣副将劉伯禄㕘将栗養志遊撃鮑虎¶
　　　𠞰龍南寧都上猶賊衆破蓮花魚骨二寨擒斬偽¶
　　　都督葉南芝偽軍門劉志諭偽提督劉飛等五年¶
　　　正月江西提督金聲桓偕副将王得仁據南昌叛¶
　　　糾黨犯贛州武元堅守累月登陴督戰殺賊萬餘¶
<pb:KR2m0053_WYG_217-10b>¶
　　　俘獲無算得仁被創先遁聲桓聞征南大将軍譚¶
　　　泰率八旗兵征南昌亦退還武元出竒兵襲其後¶
　　　敗之於太湖港時廣東提督李成棟叛於惠州連¶
　　　䧟郡邑勾連峝蠻土冦號稱百萬於十月朔薄贛¶
　　　州武元與總兵胡有陞授計諸将乘賊方鑿濠分¶
　　　兵東西南三門出撃合攻賊營賊驚潰自相蹂躪¶
　　　成棟僅以數騎走事¶
聞得¶
<pb:KR2m0053_WYG_217-11a>¶
㫖嘉奨¶
賜鞍馬冠服叙功加銜右都御史兼兵部侍郎六年二月¶
　　　成棟復糾偽武陟伯閆蝦蟆偽宣平伯董方策等¶
　　　屯聚信豐武元偕胡有陞及副都統覺善合𠞰破¶
　　　賊營五成棟濟河宵遁馬蹶堕水死餘賊盡殱四¶
　　　月武元遣副将先啟玉𠞰賊瑞金縣斬偽豐城王¶
　　　朱由植及偽監軍李元培等七月進𠞰梅嶺破賊¶
　　　木城擒偽總兵劉治國七年正月武元遣栗養志¶
<pb:KR2m0053_WYG_217-11b>¶
　　　協攻南雄府復其城副将髙守貴攻克汀州紫雲¶
　　　臺寨六月偽軍門彭順慶竊據寧都石城二邑武¶
　　　元遣鮑虎克復之八年廣東餘孽羅榮犯贛南武¶
　　　元遣禆将楊遇明領兵進𠞰擒斬羅榮十年正月¶
　　　偽鎮逺侯郭達伯勾連閩廣諸賊嘯聚寧都瑞金¶
　　　界武元遣遊撃左雲龍馳撃賊兵潰斬獲甚多閏¶
　　　六月引疾乞休¶
命以原官致仕尋叙平廣冦功加太子太保兵部尚書三¶
<pb:KR2m0053_WYG_217-12a>¶
　　　遇¶
恩詔晉世職一等輕車都尉兼一雲騎尉十一年卒年五¶
　　　十有二¶
賜祭塟如典禮贈少保諡明靖後追叙軍功晉二等男長¶
　　　子瀇襲爵次子浩康熙十三年任廣西潯州府知¶
　　　府㑹逆賊孫延齡叛率偽總兵緱成徳以兵薄城¶
　　　下圍且急浩與副将蒋秉鑑倉卒備禦晝夜堅守¶
　　　以待援兵越五日秉鑑暗通賊啟城内應縳浩獻¶
<pb:KR2m0053_WYG_217-12b>¶
　　　賊營逼使降浩罵賊不屈死之其子中柱中樑中¶
　　　楫中樞及家属七十餘俱被害事¶
聞¶
賜祭塟贈太僕寺卿雍正三年入祀昭忠祠¶
　　　　李棲鳯¶
　　　李棲鳯廣寧人𨽻鑲紅旗漢軍以生員任秘書院¶
　　　副理事官崇徳元年考察各官棲鳯列二等¶
賜人户牲畜順治元年授山東東昌道二年調湖廣上荆¶
<pb:KR2m0053_WYG_217-13a>¶
　　　南道三年六月遷湖廣布政使十月擢安徽巡撫¶
　　　值休寧婺源二縣土賊吳繼程國柱等聚衆刼掠¶
　　　棲鳯檄總兵李仲興副将許漢鼎發兵㑹𠞰擒獲¶
　　　偽總兵江烏鄭恩祥招降偽總兵張天麒江周等¶
　　　十人又土賊趙正犯宿松棲鳯偕總兵卜從善冷¶
　　　允登進𠞰師至洿池斬賊千人擒趙正子趙捷應¶
　　　弟趙秀升及偽瑞昌王朱誼貴等俱伏誅㑹属邑¶
　　　有濫徴租稅者棲鳯不舉劾坐徇縱降三級調用¶
<pb:KR2m0053_WYG_217-13b>¶
　　　五年授浙江嘉湖道六年擢廣東巡撫時廣東賊¶
　　　冦俱附明桂王朱由榔連䧟郡邑平南王尚可喜¶
　　　靖南王耿繼茂奉¶
命往征率師駐守省城棲鳯駐南雄策應軍需七年㑹師¶
　　　攻克韶州府𠞰平雷州亷州諸賊寨八年偽國公¶
　　　曹志建率衆犯韶州棲鳯飭南韶道林嗣環遊撃¶
　　　張瑋擊却之斬賊二千餘九年遣副将先啟玉陣¶
　　　擒叛鎮李成棟子李元允於欽州十年李定國兵¶
<pb:KR2m0053_WYG_217-14a>¶
　　　由廣西梧州突犯肇慶棲鳯調亷州兵馳援敗之¶
　　　於龍頂岡尋令總兵徐成功吴進功分兵恢復羅¶
　　　定州東安縣又遣副将陳武李之珍𠞰賊於髙州¶
　　　府至沙江賊沿河列寨我兵渡河衝擊擒獲偽副¶
　　　将姚竒偽中軍余元璣等旋率兵抵化州吴川焚¶
　　　毁賊巢殱馘無算叙功加兵部右侍郎十一年甄¶
　　　别直省督撫加棲鳯一級十五年三月考滿加兵¶
　　　部尚書六月擢兩廣總督時朱由榔竄雲南其将¶
<pb:KR2m0053_WYG_217-14b>¶
　　　陳竒策與其江夏王朱藴□徳陽王朱儼錦盤踞¶
　　　上思州旁掠属邑棲鳯檄總兵栗養志率兵進𠞰¶
　　　陣擒竒策藴□儼錦又𠞰撫那綿板強諸寨太平¶
　　　思恩等府皆平十七年加太子少保先是御史李¶
　　　之芳劾棲鳯濫委廢員郭光祖署左江道等事¶
詔棲鳯囘奏棲鳯自引咎部議應罰俸援¶
赦寛免十八年九月分設廣西廣東總督棲鳯改廣東十¶
　　　二月以年老致仕康熙三年正月卒¶
<pb:KR2m0053_WYG_217-15a>¶
賜祭塟如例祀廣東名宦祠¶
　　　　趙國祚(子玥/)¶
　　　趙國祚漢軍鑲紅旗人父一鶴¶
太祖髙皇帝時來歸¶
太宗文皇帝天聰八年追叙各官投誠功予三等輕車都¶
　　　尉世職尋卒國祚兄國正承襲崇徳四年國祚管¶
　　　佐領事率漢軍屯田義州八年三月同䕶軍統領¶
　　　阿爾津等征黒龍江師還¶
<pb:KR2m0053_WYG_217-15b>¶
賜貂皮白金九月隨鄭親王濟爾哈朗征明取前屯衛中¶
　　　後所二城順治元年叙功予雲騎尉世職尋管㕘¶
　　　領事隨豫親王多鐸南征攻克揚州府及嘉興府¶
　　　江陰縣叙功晉世職騎都尉八年授户部理事官¶
　　　由㕘領擢鑲紅旗漢軍副都統尋遷都統屢遇¶
恩詔晉世職至二等輕車都尉十二年九月調鑲白旗漢¶
　　　軍都統十二月授平南将軍駐防浙江十五年任¶
　　　浙江總督十六年二月海賊鄭成功犯温州國祚¶
<pb:KR2m0053_WYG_217-16a>¶
　　　以督兵撃敗獲船九十疏報復言遣兵分𠞰永嘉¶
　　　泰順青田諸土賊斬獲甚衆尋又疏報鄭逆率衆¶
　　　十餘萬水陸分踞盤石及樂清之沙園蒲岐官兵¶
　　　奮勇往𠞰賊乘船數千泛海遁城池全復行間勞¶
　　　績應察明請叙得¶
㫖覽所奏各官塘報賊船自遁止留空城並無對敵實跡¶
　趙國祚輙稱城治全復希功請叙殊不合理下部察議¶
　　　降三級留任五月疏報鄭逆率馬歩賊兵由定闗¶
<pb:KR2m0053_WYG_217-16b>¶
　　　直逼寧波府城副都統夏景梅水師總兵常進功¶
　　　等率兵轉戰大捷賊船逺遁請¶
勅部叙功得¶
㫖凡管兵各官報捷必臨陣斬獲若干所獲馬匹器械若¶
　干攻克城池營寨若干確實有據始可言功若泛言斬¶
　獲或城池失守賊去即稱恢復皆係飾詞鋪張深為可¶
　惡常見明末行間奏報輙云殺死無數獲器械無算掩¶
　敗為功相為欺㒺以致誤國今乃仍踵陋習每多希功¶
<pb:KR2m0053_WYG_217-17a>¶
　請叙倘沿習不改必致貽誤封疆著通行嚴飭以後再¶
　有此等奏報者定治以㒺上冐功之罪不貸是月鄭成¶
　　　功冦江南旋䧟鎮江犯江寧大兵禦撃月餘賊乃¶
　　　敗遁於是部議江浙管兵大員玩冦罪並追論國¶
　　　祚任駐防及任總督先後被賊䧟平陽瑞安樂清¶
　　　太平等縣城防禦多疎應革任¶
詔從寛罰俸一年戴罪圗功自贖十八年六月奏請以台¶
　　　州温州寧波之道府㕔及臨海永嘉鄞縣官並照¶
<pb:KR2m0053_WYG_217-17b>¶
　　　邉俸例陞轉從之九月調山東總督十月調山西¶
　　　康熙元年甄别直省督撫國祚以過多功少解任¶
　　　十三年逆藩吴三桂反國祚請出征効力起為江¶
　　　西提督駐九江尋以賊犯江西¶
上命副都統根特率南昌駐防兵赴袁州國祚率兵移駐¶
　　　南昌時逆藩耿精忠叛應吴三桂遣賊黨犯江西¶
　　　䧟廣信撫州建昌國祚同定南将軍希爾根平冦¶
　　　将軍哈爾哈齊率兵征𠞰偽都督易明自建昌率¶
<pb:KR2m0053_WYG_217-18a>¶
　　　賊萬餘迎戰大兵分道撃敗追𠞰七十餘里遂復¶
　　　撫州國祚同哈爾哈齊駐守易明復糾賊萬餘來¶
　　　犯國祚同前鋒統領沙納哈署䕶軍統領瓦岱奮¶
　　　撃之殱賊四千有竒十四年大将軍安親王岳樂¶
　　　以國祚乆厯行間熟悉軍務疏請隨征¶
上允之十五年進兵長沙吴逆合衆來犯國祚撃郤之尋¶
　　　以茶陵新復亟需重兵¶
詔國祚移兵駐茶陵安親王疏言長沙要地賊鋒難遏國¶
<pb:KR2m0053_WYG_217-18b>¶
　　　祚未可遽離遂仍留駐守十八年長沙賊平隨安¶
　　　親王赴寳慶敗賊於紫陽河賊將吴國貴據武岡¶
　　　聞大兵至率衆二萬餘扼雙井堡隘口拒戰國祚¶
　　　同建義将軍林興珠大敗之國貴中礮死餘衆宵¶
　　　遁追至武岡州賊棄城逺竄國祚尋以創𤼵乞休¶
允還京致仕二十七年九月卒年八十¶
賜祭塟如典禮諡敏壯子玥襲職三十四年由廣東駐防¶
　　　協領授鑲紅旗漢軍副都統三十五年¶
<pb:KR2m0053_WYG_217-19a>¶
上親征噶爾丹¶
命玥率本旗火器營以從三十八年任京口右翼副都統¶
　　　四十四年擢正紅旗漢軍都統四十七年二月卒¶
賜祭塟如例玥所襲父職部議減去¶
恩詔晉加者改為騎都尉以玥之子世昂襲¶
上念趙國祚當征𠞰吴逆時著有勞績¶
命仍襲二等輕車都尉¶
　　　　柯永盛(弟永昇/)¶
<pb:KR2m0053_WYG_217-19b>¶
　　　柯永盛遼陽人𨽻鑲紅旗漢軍副都統柯汝極從¶
　　　子也¶
太宗文皇帝崇徳六年任佐領隨大軍圍錦州以礮攻克¶
　　　涼馬山臺及杏山塔山城七年奉¶
命同副都統馬光輝鑄神威礮八年隨鄭親王濟爾哈朗¶
　　　征明取前屯衛中後所二城叙功予騎都尉世職¶
　　　順治元年任刑部理事官大軍初定山東授膠州¶
　　　總兵至則𠞰平昌樂土賊秦尚行趙慎寛等流賊¶
<pb:KR2m0053_WYG_217-20a>¶
　　　李自成禆将趙應元詭就侍郎王鰲永招撫入青¶
　　　州害鰲永據城猖獗永盛率兵赴援同副都統和¶
　　　托李率泰駐兵城外輕騎入城以計擒應元斬之¶
　　　復率兵圍髙宻擒斬偽元帥張輿二年濰縣土賊¶
　　　張廣既降復叛糾衆數千犯萊州永盛遣遊擊楊¶
　　　遇明擊敗其衆廣中鏃死餘賊悉平三年調江寧¶
　　　總兵總督洪承疇遣永盛領兵㑹𠞰江西叛賊南¶
　　　贛巡撫苗胙上奏言江西諸郡叛服靡常贛州為¶
<pb:KR2m0053_WYG_217-20b>¶
　　　全省要區請留永盛鎮守¶
詔調永盛南贛總兵四年正月湖廣興國州土賊柯抱冲¶
　　　陳珩玉等殺武昌同知張夢白冦掠江西武寧永¶
　　　盛遣将分𠞰連破賊砦抱冲珩玉並就擒時明桂¶
　　　王朱由榔據湖南石城寧都雩都瑞金長寧安逺¶
　　　諸邑叛應之倚山結寨四出刼掠永盛遣副将劉¶
　　　伯禄徐啟仁㕘将董大用遊撃孔國治等次第𠞰¶
　　　平之八月擢湖廣提督五年江西總兵金聲桓叛¶
<pb:KR2m0053_WYG_217-21a>¶
　　　興國孝感雲夣黄安麻城蘄州諸土賊亦皆蠢動¶
　　　永盛移兵防守要地分遣㕘将鄔乘鸞遊撃張國¶
　　　忠等搜𠞰賊寨以時奏捷十年李定國兵掠湖南¶
　　　寧逺大将軍貝勒屯齊統師由衡州進征永盛督¶
　　　兵繼其後策應援𠞰屢敗賊衆遇¶
恩詔晉世職三等輕車都尉十八年調山西提督康熙三¶
　　　年考滿加左都督七年永盛以年老乞休¶
上慰留之尋以宣力年乆加太子少保八年致仕十四年¶
<pb:KR2m0053_WYG_217-21b>¶
　　　正月卒¶
賜祭塟如例子鍵襲世職弟永昇由廕生用至員外郎康¶
　　　熙十三年隨征逆藩吴三桂至湖廣辦理糧務有¶
　　　功即軍前授為湖南糧儲道十九年遷江西按察¶
　　　使二十二年遷安徽布政使二十七年二月擢湖¶
　　　廣巡撫時裁湖廣總督令督標兵老弱者歸農強¶
　　　壯者候缺食糧五月永昇甫之任裁兵夏逢龍結¶
　　　衆作亂突入巡撫廨署遇拒阻者輙刃之傷永昇¶
<pb:KR2m0053_WYG_217-22a>¶
　　　臂奪其印復傷永昇足仆地悉驅其親属及家人¶
　　　出走搜掠財物永昇乘間自縊死子鉝由九江走¶
　　　安慶以其事訴於巡撫楊素藴素藴入奏¶
賜贈䘏祭塟如典禮¶
世宗憲皇帝時以永昇入祀昭忠祠¶
　　　　吳萬福¶
　　　吳萬福奉天遼陽人初仕明為守偹崇徳七年大¶
　　　軍圍松山萬福隨副将夏承徳來歸𨽻鑲紅旗漢¶
<pb:KR2m0053_WYG_217-22b>¶
　　　軍順治元年從征流賊李自成叙功授騎都尉世¶
　　　職三遇¶
恩詔加至二等輕車都尉十五年加都督僉事充新設之¶
　　　福建福寧總兵康熙元年六月海賊偽總兵王士¶
　　　鰲偽副将李禮泊船沙埕青㠘山萬福遣使招撫¶
　　　士鰲禮悔悟投誠為偽水師都督阮述陳文達圍¶
　　　阻不得達萬福親督兵夜馳踰嶺殺賊衆千餘援¶
　　　士鰲禮突圍出二年十一月海賊阮春雷以船二¶
<pb:KR2m0053_WYG_217-23a>¶
　　　十餘竊據東蚶長腰外島窺福寧明魯王舊将張¶
　　　煌言率五十餘船入閩與春雷合適偽鎮林國樑¶
　　　統三十餘船來歸機洩煌言合衆圍之國樑斬煌¶
　　　言之弟嘉言復以砲碎其船乞援于萬福萬福以¶
　　　福寧向無舟師議用國樑之船攻之遣遊撃李應¶
　　　先劉成海等水陸夾𠞰擒斬數百級奪船械毁東¶
　　　蚶長腰賊巢春雷煌言俱逺遁事¶
聞得¶
<pb:KR2m0053_WYG_217-23b>¶
㫖嘉奨加都督同知三年三月春雷煌言復集百餘艘泊¶
　　　三都青山等島萬福約水師總兵李長榮夾𠞰長¶
　　　榮趨東衝口萬福統國樑船直抵官井洋箭礮齊¶
　　　𤼵斬二百餘級焚其船五賊窘退出東衝口長榮¶
　　　師適至復進撃賊北潰遂合兵追至大洋陣斬及¶
　　　溺死者甚衆獲甲胄旗槍無數復窮搜三都青山¶
　　　各澳毁其巢春雷赴泉州降總督李率泰䟽請録¶
　　　叙部議長榮加二級萬福加一級¶
<pb:KR2m0053_WYG_217-24a>¶
上諭總兵李長榮吳萬福進𠞰一處賊冦攻戰無甚懸殊¶
　再加核議尋議各加一級得¶
㫖李長榮加署都督僉事吳萬福加右都督十三年四月¶
　　　逆藩耿精忠叛萬福嬰城固守城破死之全家被¶
　　　害十九年¶
詔褒䘏殉難諸臣贈萬福左都督太子少保¶
賜祭塟諡忠愍除所得輕車都尉襲替外復廕子弟一人¶
　　　守備三十五年福建巡撫卞永譽請建祠于閩春¶
<pb:KR2m0053_WYG_217-24b>¶
　　　秋致祭得¶
㫖俞允雍正二年入祀昭忠祠曽孫瑞麟襲輕車都尉十¶
　　　一年與都統趙宏濟㑹飲革職銷除輕車都尉仍¶
　　　留騎都尉世襲㒺替瑞麟子錕鑑鑑子國㴻逓襲¶
　　　國㴻任廣西慶逺副将萬福次曽孫祥麟襲難廕¶
　　　守備¶
　　　　周有徳¶
　　　周有徳漢軍鑲紅旗人順治二年由貢生授宏文¶
<pb:KR2m0053_WYG_217-25a>¶
　　　院編修五年十一月大同總兵姜瓖叛有徳隨英¶
　　　親王阿濟格往征賊平還京授侍讀康熙元年遷¶
　　　國史院侍讀學士尋擢宏文院學士二年授山東¶
　　　巡撫疏言厯城縣有眀季廢藩地畆應如齊河等¶
　　　縣例照民田科賦不宜仍眀時租額徴収事下部¶
　　　議行三年六月以獲解逃人加工部侍郎銜眀年¶
　　　疏請復孤貧口糧舊額請寛青萊登諸處居民海¶
　　　禁仍聽其捕魚資生又言徳州駐防兵丁應如陜¶
<pb:KR2m0053_WYG_217-25b>¶
　　　西浙江例准支月糧舊所給民地五百餘頃仍還¶
　　　之民又言各省州縣官有因錢糧未完被劾者若¶
　　　于離任之先如數輸納請仍留舊任又以兖州濟¶
　　　南東昌青州四府旱灾請加賑恤登萊二府嵗亦¶
　　　歉収請免本年額賦疏皆下部議行六年擢兩廣¶
　　　總督七年¶
上遣都統特錦等㑹勘廣東沿海邉界設兵防守俾民復¶
　　　業有徳疏言前此界外遷入内地之民頗苦失業¶
<pb:KR2m0053_WYG_217-26a>¶
　　　今聞沿邉設兵許遷户仍歸舊地莫不踴躍歡呼¶
　　　苐海濵遼濶若俟勘界既周始議安挿尚需時日¶
　　　窮民廹不能待請于勘度設兵之時即令州縣官¶
　　　按遷户版籍給還故業俾裕生計得¶
㫖允行是年十一月丁父憂平南王尚可喜以沿海兵民¶
　　　賴有徳經營安輯疏請留之¶
命在任守制先是從化増城清逺三水河源新寧等縣因¶
　　　蜑户周玉李榮叛亂總督盧崇峻奏撥藩下及督¶
<pb:KR2m0053_WYG_217-26b>¶
　　　提標兵分駐防守賊平後居民以客兵雜處為苦¶
　　　八年三月有徳疏請撤囘分駐各兵歸原標事下¶
　　　部議如所請九年正月請囘籍治䘮¶
詔允之十年四月編修陳志紀疏言近因亢旱¶
皇上朝夕求禱憂勤惕勵甘霖雖應民情未暢大小臣工¶
　　　少有良知亦當兢兢戒懼用節儉以守官用亷恥¶
　　　以持身乃有曽為總督巡撫者猶然繕治峻宇髙¶
　　　堂連街極巷甚至取地方子女以為倡優晝夜宴¶
<pb:KR2m0053_WYG_217-27a>¶
　　　飲其不節儉無亷恥亦已甚矣近在¶
　　輦轂之下悍然不守法度無所忌憚如此又何以責¶
　　　逺方之為督撫大吏者而求其亷節不渝也疏入¶
命志紀眀指其人志紀覆奏曽為總督之郎廷佐張長庚¶
　　　苗澄祖澤溥周有徳張朝璘曽為巡撫之許世昌¶
　　　莫不用民間賣兒貼婦之錢築愁築怨而有徳朝¶
　　　璘則方在繕治許世昌取部下婦女教習歌舞且¶
　　　當¶
<pb:KR2m0053_WYG_217-27b>¶
皇上齋戒禱雨之日演戯如故事下部嚴察郎廷佐張長¶
　　　庚苗澄祖澤溥張朝璘皆辯釋許世昌未取所管¶
　　　地方婦女曽于齋戒日演戯罰俸一年有徳居䘮¶
　　　營造又于陳志紀覆奏之先凂人囑志紀勿指其¶
　　　名革原職追奪¶
誥命十三年二月起授四川總督時逆藩吳三桂反四川¶
　　　叛應之¶
上命尚書莫洛為經畧駐西安策遣諸軍進征偽将軍吳¶
<pb:KR2m0053_WYG_217-28a>¶
　　　之茂與偽總兵彭時亨等糾衆來犯廣元有徳偕¶
　　　副都統科爾寛分道擊敗賊衆陣斬偽遊擊徐應¶
　　　昌等㑹莫洛将移師征四川¶
勅有徳同巡撫張徳地固守朝天廣元諸路經理糧餉偽¶
　　　将軍何徳成等自昭化赴二郎闗謀奪我糧有徳¶
　　　遣兵擊敗之徳成等還據昭化復犯廣元有徳偕¶
　　　科爾寛等督兵擊敗追逐三十餘里尋以彭時亨¶
　　　復屯據七盤朝天諸闗刦奪畧陽糧艘廣元缺餉¶
<pb:KR2m0053_WYG_217-28b>¶
　　　賊衆窺伺陽平鎮西将軍鍚卜臣駐營蟠龍山為¶
　　　賊所刦復阻截餉運¶
上命有徳檄保寧兵囘廣元調廣元兵囘漢中固守陽平¶
　　　諸處值陜西提督王輔臣叛于寧羌賊黨分據棧¶
　　　道陷秦州平凉十四年三月定西大将軍貝勒洞¶
　　　鄂率兵征輔臣奏以有徳㕘賛軍務尋奉¶
詔同副都統海爾圖運礮往秦州時賊衆據闗山有徳奏¶
　　　請檄囘棧道諸軍協力𠞰擊¶
<pb:KR2m0053_WYG_217-29a>¶
上允所請並令統領諸軍前進六月貝勒洞鄂復秦州闗¶
　　　山賊亦遁七月有徳疏請給還¶
誥命吏部以非例不准¶
上特允其請十五年隨大将軍圖海征平凉王輔臣降圖¶
　　　海奏令有徳還守西安十七年賊将吳之茂等尚¶
　　　據秦嶺有徳同副都統覺和託往𠞰撃敗賊衆偽¶
　　　遊撃王世祜等降是年部議前此運餉廣元遲誤¶
　　　罪革有徳㕘賛任十八年二月調隨湖廣大軍進¶
<pb:KR2m0053_WYG_217-29b>¶
　　　征授雲貴總督十月陜西大軍恢復漢中¶
上諭部曰前者大兵進𠞰四川已破朝天等闗直至保寧¶
　恢復在邇因周有徳張徳地鍚卜臣駐廣元不将糧餉¶
　極力轉送軍前陜西總督巡撫亦不将糧餉運送以至¶
　大兵難於乆駐遂爾退囘此數年以來使逆賊逋誅封¶
　疆未復兵民苦累休養無期皆周有徳張徳地鍚卜臣¶
　陜西總督巡撫怠玩遲延之故今大兵前抵蜀疆如督¶
　撫諸臣有誤饋運俱以軍法從事决不姑恕十二月議¶
<pb:KR2m0053_WYG_217-30a>¶
　　　政王大臣以湖廣大軍進征雲貴其各省調撥及¶
　　　湖廣全省緑旗兵宜令一人統轄以湖廣總督蔡¶
　　　毓榮及有徳列奏¶
敕蔡毓榮為綏逺将軍有徳與江西總督董衛國俱聼節¶
　　　制有徳尋疾作留駐常徳十九年正月卒¶
　　　　陳啓泰¶
　　　陳啓泰遼東葢州衛人𨽻鑲紅旗漢軍順治四年¶
　　　由貢生任直𨽻滑縣知縣九年擢廣東道監察御¶
<pb:KR2m0053_WYG_217-30b>¶
　　　史疏言滿洲部院各官遇父母喪離任守制以廣¶
　　　孝治部議從之十一年授蘇松糧道康熙三年調¶
　　　福建漳南道八年轉巡海道十三年三月逆藩耿¶
　　　精忠據福州叛𫝊偽檄至漳州啟泰與海澄公黄¶
　　　梧宻謀拒守㑹梧疾篤為賊誘降者接踵精忠復¶
　　　結海賊助逆啟泰度事不可支令其妻劉氏及妾¶
　　　婢㓜女二十一人先就縊僚屬畢至啟泰慷慨陳¶
　　　義各慰遣之遂朝服再拜自經死十五年大兵入¶
<pb:KR2m0053_WYG_217-31a>¶
　　　閩耿精忠降福建巡撫楊熙疏述啟泰誓死守城¶
　　　因四顧無援率妻妾從容就義忠節萃於一門請¶
賜贈䘏部議贈啟泰光禄寺卿廕一子入監¶
命從優再議於是贈通政司通政使¶
賜祭塟如例妻劉氏¶
予誥贈並致祭初啟泰之在漳州也其子汝器未隨任及¶
　　　聞遇害赴漳迎櫬值海賊鄭錦遣其黨入犯刼之¶
　　　去越二年乘間脫歸事¶
<pb:KR2m0053_WYG_217-31b>¶
聞¶
上以其父子忠義加贈啟泰工部侍郎授汝器通政使司¶
　　　右通政二十年正月¶
上御乾清宫賜宴以汝器及馬雄鎮子光禄寺卿世濟皆¶
　　　全家殉難之遺嗣¶
特命至¶
御座前¶
賜之酒三十三年予啟泰諡曰忠毅翰林院撰擬碑文入¶
<pb:KR2m0053_WYG_217-32a>¶
　　　奏¶
上諭大學士曰陳啟泰殉難與他人不同視其闔家之人¶
　各自盡畢然後自縊而死甚屬慘傷海賊進城見其家¶
　棺櫬如許亦為垂淚其子陳汝器為海賊掠去逾乆乃¶
　還觀此碑文詞意尚未詳盡令改撰三十四年福建巡¶
　　　撫卞永譽以士民請建専祠於福州入奏¶
御書忠義流芳以額其祠時汝器洊擢至刑部侍郎尋任¶
　　　安徽巡撫¶
<pb:KR2m0053_WYG_217-32b>¶
世宗憲皇帝時以啟泰入祀昭忠祠乾隆十七年¶
　上念啟泰為國効忠前此未有世職¶
　特予恩騎尉世襲㒺替以其孫陳履坦襲¶
　　　　王登聮¶
　　　王登聮漢軍鑲紅旗人順治六年由貢生授河南¶
　　　鄭州知州八年巡撫吳景道奉¶
詔考核府州縣官疏薦登聮有徳有才遂擢山東濟南道¶
　　　十三年内陞通政使㕘議十五年遷順天府丞十¶
<pb:KR2m0053_WYG_217-33a>¶
　　七年二月遷大理寺卿九月授保定巡撫十二月¶
　　疏言近日盜案多而緝獲者少不立嚴法恐有諱¶
　　盜不報之弊其降革戴罪督緝者又恐有真盜未¶
　　獲朦朧開復之事嗣後失事不報之州縣當立行¶
　　挐問治以縱盜之罪道府捕㕔治以狥庇之罪使¶
　　知申報者雖降革猶可望開復匿報者不能脱罪¶
　　且累及上官則無敢諱隠矣其獲盜也或係自挐¶
　　或係協拿務必真盜淨盡方可銷結如以他案從¶
<pb:KR2m0053_WYG_217-33b>¶
　　犯充數借殺死搪塞者日後真盜犯事前局敗露¶
　　雖經陞遷仍行追究使知開復之不可徼倖則必¶
　　挐真盜自贖矣欲弭盜必嚴究窩主窩主慮及敗¶
　　露毎不令在本地行刼故所在官司明知其為巢¶
　　穴而不問嗣後問擬強盜務究窩家其州縣衛所¶
　　與諱盜者一體處分若隣里出首畨捕訪獲以所¶
　　起賍私一半給賞如窩主能悛改前惡擒大盜出¶
　　首者免罪文武職官寔力訪緝者分别紀録庶萑¶
<pb:KR2m0053_WYG_217-34a>¶
　　　苻靖而境域寧也疏上得¶
㫖所奏於弭盜有禆下部詳議俱議行十八年¶
聖祖仁皇帝御極裁順天巡撫以登聮兼理其事加工部¶
　　　尚書銜康熙四年河間大名所屬州縣歉収登聮¶
　　　先後奏請發粟賑濟並從之五年十月輔政大臣¶
　　　鰲拜以鑲黄旗地畆瘠薄𫝊¶
㫖圈換正白旗地畆及開墾成熟民地令户部尚書蘇納¶
　　　海㑹同總督朱昌祚與登聮經理其事登聮分勘¶
<pb:KR2m0053_WYG_217-34b>¶
　　　京東諸路因疏言圈換田地正值大小二麥墾種¶
　　　之時臣同部臣東往豐潤灤州諸處荒凉極目民¶
　　　地之待圈者寸壤未耕旗地之待換者半犂未下¶
　　　恐明嵗春夏青黄不接無從得食此旗人與百姓¶
　　　並困之情形也臣同各旗副都統至玉田縣相度¶
　　　甫施一圈而旗下官丁咸謂此非山岡石磧即沙¶
　　　淤鹻鹵不肯承受又有舊圈内房屋多而今圈内¶
　　　房屋少者有此地内房屋可居而彼地内房屋破¶
<pb:KR2m0053_WYG_217-35a>¶
　　　壊者一經移換則舎舊謀新薪糧必多耗費器具¶
　　　亦有損傷此旗下官丁相持不决之情形也至百¶
　　　姓情形更有難于見聞者自圈地之令一𫝊知舊¶
　　　業難守有米糧者已糶賣矣無積蓄者将轉徙矣¶
　　　婦子老㓜環泣馬前云普天之下莫非¶
　王土圈丈分所宜然但撥補不知何處目前霜雪載途¶
　　　懼填溝壑将往奔他境而逃人令嚴誰容棲止仍¶
　　　僦集本土而人稠地窄難以賃居又有謂丁地相¶
<pb:KR2m0053_WYG_217-35b>¶
　　　依地去而丁不除賦免而徭尚在餬口無資必虧¶
　　　課額者臣往來玉田豐潤逓呈士民不下千百又¶
　　　謂自順治三四年兩次大圈地土雖撥城闗集鎮¶
　　　奉¶
㫖悉留今若概行圈房必致星散若¶
皇差¶
陵工運石載料誰為填築搭橋修路挽拽之夫朝貢使臣¶
　　　誰任奔走供應之事所闗似亦非小夫循制易地¶
<pb:KR2m0053_WYG_217-36a>¶
　　　非臣所敢臆測但目擊情形不敢壅於¶
上聞乞¶
勅部臣從長酌議俾兩旗各安舊業畿東億萬姓俱免播¶
　　　遷幸甚疏入與蘇納海朱昌祚請停圈各疏並忤¶
　　　鰲拜意革職逮問鰲拜矯¶
㫖並予立絞八年鰲拜獲罪逮繋¶
詔雪其誣互詳蘇納海朱昌祚𫝊登聮復原官¶
賜祭塟如典禮諡慤愍祀直𨽻名宦祠子盛唐以廕入監¶
<pb:KR2m0053_WYG_217-36b>¶
　　　讀書授督捕理事官¶
　¶
　¶
　¶
　¶
　¶
　¶
　欽定八旗通志卷二百三¶
