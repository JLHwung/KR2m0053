# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:05.674798
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百三十三
<pb:KR2m0053_WYG_147-1a>¶
　欽定四庫全書¶
　欽定八旗通志卷一百三十三¶
　　人物志十三¶
　　　宗室王公傳十一(原封和碩貝勒阿敏鎮温簡固/山貝子固爾瑪渾    國公恭)¶
　　　(阿格原封和碩貝勒莽古爾泰/徳  類)　(原封多羅貝勒/)¶
　　　　原封和碩貝勒阿敏¶
　　　阿敏追封莊親王舒爾哈齊第二子初授台吉歳¶
　　　戊申三月¶
<pb:KR2m0053_WYG_147-1b>¶
太祖命同長子禇英征烏拉宜罕山城克之斬千人獲甲¶
　　　三百俘其衆以歸癸丑正月從¶
上征烏拉布占泰以三萬衆來拒諸將欲戰¶
上止之阿敏與貝勒代善等議決進¶
上從之克其城遂滅烏拉丙辰嵗¶
太祖建元天命封和碩以齒序阿敏為二貝勒四年三月¶
　　　從¶
上破明兵於薩爾滸山及尚間崖復奉¶
<pb:KR2m0053_WYG_147-2a>¶
命禦明總兵劉綎於棟鄂路代善等繼之陣斬綎阿敏偕¶
　　　大臣扈爾漢擊敗明逰擊喬一琦兵一琦奔固拉¶
　　　庫崖與朝鮮都元帥姜功烈合營阿敏同諸貝勒¶
　　　攻之功烈降一琦自縊八月從¶
上征葉赫滅之六年三月從¶
上取明瀋陽遼陽七月鎮江城中軍陳良䇿叛投明將毛¶
　　　文龍阿敏遷鎮江沿海居民於内地十一月文龍¶
　　　屯朝鮮阿敏渡鎮江夜入朝鮮境斬其守將及兵¶
<pb:KR2m0053_WYG_147-2b>¶
　　　千五百文龍僅以身免十一年四月征喀爾喀巴¶
　　　林部取所屬屯寨十月征喀爾喀扎嚕特部俘其¶
　　　衆還天聰元年正月¶
命同貝勒濟爾哈朗阿濟格杜度等征朝鮮瀕行¶
諭之曰朝鮮屢世獲罪理宜聲討然此行非專伐朝鮮也¶
　明毛文龍近彼海島倚恃披猖納我叛民故整旅徂征¶
　如朝鮮可取則並取之因¶
親授方畧是月大兵薄義州㧞其城分兵擣文龍所居鐵¶
<pb:KR2m0053_WYG_147-3a>¶
　　　山文龍遁海島師克宣州連定三城次平壤朝鮮¶
　　　王李倧遣使請和阿敏書數其罪七次黄州倧復¶
　　　請和阿敏欲進攻諸貝勒議許盟事詳克勤郡王¶
　　　傳凱還¶
上郊勞于武靖營¶
賜御衣一襲五月從¶
上征明錦州復圍寧逺擊斬千餘人四年正月大兵克永¶
　　　平灤州遷安三月¶
<pb:KR2m0053_WYG_147-3b>¶
命阿敏代貝勒濟爾哈朗等駐守師至合畧迤西路並招¶
　　　降榛子鎮四月諭歸降漢文武官曰我國法度從¶
　　　來賄賂不行亷者舉之貪者弗錄况¶
皇上簡用者俱亷潔忠直之士爾等若有罪雖賂千金無¶
　　　益若無罪即衆貝勒何懼焉五月明監軍道張春¶
　　　等圍灤州阿敏怯不赴援灤州䧟阿敏遽棄永平¶
　　　殺降者夜出冷口歸六月¶
上御殿諸貝勒大臣議阿敏十六罪¶
<pb:KR2m0053_WYG_147-4a>¶
上命岳託宣示於衆諸貝勒大臣合詞請誅阿敏¶
詔特宥其死削爵幽禁崇徳五年十一月卒於幽所爵除¶
　　　　温簡固山貝子固爾瑪渾(子瓦二/)　(曽孫鄂齊/)¶
　　　固爾瑪渾貝勒阿敏第三子崇徳三年九月隨睿¶
　　　親王多爾衮征明由北京至山西復東至濟南克¶
　　　城四十餘四年四月凱旋¶
賜駞一馬一白金二千是年封輔國公先是内大臣多爾¶
　　　爾濟所屬䝉古及漢人盗馬自伊嚕逃¶
<pb:KR2m0053_WYG_147-4b>¶
命同鎮國公扎喀納等伺諸藩城間既望見以淖不追而¶
　　　還八月議削爵¶
詔予寛免五年六月以父阿敏獲罪坐削爵黜宗室順治¶
　　　五年四月復入宗室封輔國公六年正月隨鄭親¶
　　　王濟爾哈朗征湖廣擒何騰蛟於湘潭進師永興¶
　　　奪門入固爾瑪渾俱在事有功凱旋¶
賜白金六百十月晉封固山貝子康熙二十年十月卒謚¶
　　　曰温簡長子瑪爾圗封鎮國公先卒乃以第四子¶
<pb:KR2m0053_WYG_147-5a>¶
　　　瓦三降襲輔國公瓦三初於康熙四年正月封三¶
　　　等輔國將軍十三年十月隨安親王岳樂征江西¶
　　　進定湖廣十八年十一月還京二十年十二月降¶
　　　襲輔國公二十一年八月授宗人府右宗人二十¶
　　　二年三月議瓦三前在長沙退縮罪應削爵¶
諭曰瓦三才具甚優况其公爵乃伊父貝子固爾瑪渾効¶
　力年乆恩賜之爵著革去右宗人從寛留其公爵二十¶
　　　三年四月任鑲藍旗蒙古都統五月調鑲藍旗滿¶
<pb:KR2m0053_WYG_147-5b>¶
　　　洲都統先是俄羅斯竊據雅克薩尼布楚二城¶
上命黒龍江將軍薩布素収其田禾以困之薩布素以失¶
　　　機請罪是年¶
命瓦三偕侍郎果丕㑹薩布素議雅克薩應否攻取嗣奏¶
　　　我兵於來年四月抵雅克薩招撫不就撫則攻其¶
　　　城萬一難取即遵前¶
㫖毁田禾以歸¶
上命都統朋春等㑹𠞰十二月議政王大臣奏請黒龍江¶
<pb:KR2m0053_WYG_147-6a>¶
　　　將士應遣大臣統轄得¶
㫖軍機闗係𦂳要非熟練戎行者不可公瓦三素諳行師¶
　遣往必能勝任䕶軍統領佟寳佛可託皆堪効力之人¶
　可令公瓦三統轄之二十四年正月卒諡曰襄敏以瓦¶
　　　三之次子齊克塔哈襲封輔國公三十二年十二¶
　　　月任宗人府右宗人三十五年正月從¶
上征噶爾丹䕶軍統領鄂克濟哈統領正紅旗營三十九¶
　　　年四月濬永定河¶
<pb:KR2m0053_WYG_147-6b>¶
命齊克塔哈分董其事四十年正月任正黄旗䝉古都統¶
　　　四十六月五月以鑽營削爵以固爾瑪渾之孫鄂¶
　　　斐襲輔國公鄂斐瑪爾圗第四子初於康熙六年¶
　　　三月封三等奉國將軍三十三年五月任鑲藍旗¶
　　　䝉古副都統三十五年正月從¶
上征噶爾丹同康親王傑書統領鑲藍旗營三十八年調¶
　　　正紅旗䝉古副都統三十九年調正黄旗滿洲副¶
　　　都統四十二年擢正黄旗漢軍都統尋調正黄旗¶
<pb:KR2m0053_WYG_147-7a>¶
　　　滿洲都統四十一年授領侍衛内大臣四十六年¶
　　　襲封輔國公四十七年任宗人府左宗人五十二¶
　　　年八月卒至雍正二年以鄂斐第五子鄂齊襲鄂¶
　　　齊初於康熙三十八年封奉恩將軍四十八年縁¶
　　　事削爵尋授散秩大臣雍正三年五月任正黄旗¶
　　　漢軍副都統十一月以陜甘總督岳鍾琪奏請將¶
　　　羅隆宗諸部給達頼喇嘛管理遣大臣往諭¶
命鄂齊偕學士班第會提督周瑛詳籌妥辦嗣鄂齊奏臣¶
<pb:KR2m0053_WYG_147-7b>¶
　　　至西蔵審視情形首領辦事者互不睦請降¶
㫖諭達頼喇嘛等和衷共事¶
詔允之十二月¶
諭曰鄂齊自委任以來竭力行走差往西蔵辦事明白著¶
　將伊父鄂斐未襲之輔國公爵給與承襲四年十月擢¶
　　　鑲黄旗漢軍都統五年七月晉鎮國公十一月調¶
　　　天津水師營都統六年九月以兵丁滋事削爵授¶
　　　三等侍衛効力七年二月任正紅旗滿洲副都統¶
<pb:KR2m0053_WYG_147-8a>¶
　　十月奏請八旗訓練必弓箭相稱嫻熟中的為要¶
　　除官射用披子箭外常箭俱用骲頭則指發與梅¶
　　針箭同視製披子箭價亦省議從之九年八月署¶
　　鑲紅旗䝉古都統十一年正月革任爵除¶
　　　鎮國公恭阿¶
　　恭阿貝勒阿敏第四子阿敏既獲罪恭阿廢為庻¶
　　人後復入宗室順治五年九月隨鄭親王濟爾哈¶
　　朗征湖廣六年正月大軍抵長沙擒明桂王朱由¶
<pb:KR2m0053_WYG_147-8b>¶
　　榔之總督何騰蛟等進勦廣西合兵定道州及黎¶
　　平府先後克六十餘城恭阿俱在事有功十月封¶
　　鎮國公十一月卒於軍八年閏二月以恭阿之長¶
　　子法塞降襲輔國公康熙四十九年正月卒十月¶
　　以法塞長子原封三等奉國將軍阿裕爾仍降襲¶
　　三等奉國將軍五十八年卒十二月以閑散宗室¶
　　徳色勒之長子蘇赫訥降襲奉恩將軍阿裕爾之¶
　　孫也雍正二年七月卒爵除¶
<pb:KR2m0053_WYG_147-9a>¶
　　　　原封和碩貝勒莽古爾泰¶
　　　莽古爾泰¶
太祖高皇帝第五子嵗壬子九月從¶
上征烏拉克城六莽古爾泰等請渡水進擊¶
上止之曰我且削其外城無僕無以為主無民無以為君¶
　　　遂燬所得六城移駐富勒哈河越日於烏拉河建¶
　　　木城留兵千守之天命元年授和碩貝勒以齒為¶
　　　序莽古爾泰為三貝勒四年三月明總兵杜松等¶
<pb:KR2m0053_WYG_147-9b>¶
　　　率師六萬出撫順闗¶
上親統師迎擊莽古爾泰從至界藩設伏薩爾滸谷口明¶
　　　兵過將半尾擊之我師據界藩之吉林崖明兵營¶
　　　薩爾滸山以二萬衆來攻吉林莽古爾泰同大貝¶
　　　勒代善等以兵千衛吉林復合力攻薩爾滸山破¶
　　　之又破明兵於尚間崖時明總兵劉綎出寛甸畧¶
　　　棟鄂¶
上命同代善等禦之至瓦爾哈什窩集擊敗明兵二萬陣¶
<pb:KR2m0053_WYG_147-10a>¶
　　　斬綎事詳禮烈親王傳八月從¶
上征葉赫圍其城其貝勒布揚古及弟布爾杭古降葉赫¶
　　　平五年八月¶
上征明由懿路蒲河進明兵出瀋陽城者各引退¶
諭莽古爾泰領本部追之莽古爾泰遂率健鋭百人追敗¶
　　　總兵李秉誠副將趙率教兵越瀋陽城東至渾河¶
　　　始返六年七月鎮江城降將陳良䇿叛投明總兵¶
　　　毛文龍莽古爾泰同代善遷金州民於復州十年¶
<pb:KR2m0053_WYG_147-10b>¶
　　　正月明葺城守旅順口攻克之殱其衆十一月率¶
　　　師援科爾沁解其圍十一年四月¶
上征喀爾喀巴林部¶
命代善諸貝勒畧西拉木倫諸貝勒以馬乏不能進莽古¶
　　　爾泰獨領兵夜渡擊之俘獲無算天聰元年五月¶
　　　攻明右屯衛又以偏師衛塔山糧運三年十月從¶
上征明貝勒阿巴泰阿濟格先從龍井闗入斬明漢兒莊¶
　　　副將易愛等莽古爾泰偕貝勒多爾衮多鐸至其¶
<pb:KR2m0053_WYG_147-11a>¶
　　　守將遂以城降並招撫潘家口守偹金有光中軍¶
　　　范明良蔣進喬翌日¶
上統師克洪山口趨遵化莽古爾泰自漢兒莊合營敗明¶
　　　山海闗總兵趙率教兵擒其副將臧調元旋奉¶
命赴通州視渡口是月大軍進薄京城明諸道兵入援屯¶
　　　廣渠門外莽古爾泰分遣䕶軍前行令阿巴泰阿¶
　　　濟格等攻之追殺至城壕莽古爾泰與貝勒多鐸¶
　　　留後值明潰卒來犯擊殱之十二月從¶
<pb:KR2m0053_WYG_147-11b>¶
上視薊州破明山海闗援兵四年二月克永平遵化適與¶
　　　明兵遇敗之五年三月¶
命諸貝勒直言時政莽古爾泰奏曰讞獄據供詞以定是¶
　　　非未敢明知枉斷惟恐日乆怠生臣與諸貝勒大¶
　　　臣倍加䇿勵八月從¶
上圍明大凌河城正藍旗兵圍其南莽古爾泰軍其中為¶
　　　䇿應九月敗明監軍道張春總兵吴襄等援兵事¶
　　　詳禮烈親王傳十月議莽古爾泰於¶
<pb:KR2m0053_WYG_147-12a>¶
御前露刄大不敬罰銀萬兩撤五佐領歸公六年五月從¶
上征察哈爾林丹汗遁移師征明歸化城畧大同宣府七¶
　　　月師還十二月薨年四十六¶
上臨哭丙夜始還翌日設¶
幄議祭奠焉是夜乃¶
還宫九年十二月以所屬追首其罪削爵黜宗室詳徳格¶
　　　類傳¶
　　　　原封多羅貝勒徳格類¶
<pb:KR2m0053_WYG_147-12b>¶
　　　徳格類¶
太祖髙皇帝第十子初授台吉天命六年二月大軍畧明¶
　　　奉集保將旋有小卒指明兵所在徳格類同台吉¶
　　　岳託碩託擊敗明兵二百追逼明總兵李秉誠營¶
　　　其衆二千潰遁三月同台吉寨桑古閲三岔河橋¶
　　　至海州城中官民張樂輿迎徳格類令軍毋擾民¶
　　　奪財物士皆登城宿勿入民室次日安撫居民而¶
　　　還八年四月同台吉阿巴泰征喀爾喀扎嚕特部¶
<pb:KR2m0053_WYG_147-13a>¶
　　　十一年十月復隨大貝勒代善征扎嚕特部是年¶
　　　封多羅貝勒天聰三年九月同貝勒濟爾哈朗等¶
　　　略明錦州焚其積聚俘獲無算五年六月¶
命諸貝勒直言時政徳格類奏曰國家要在慎選正直任¶
　　　以國事屏䜛邪逺姦佞則賢不肖皆知取法臣等¶
　　　與諸貝勒皆以公正自持効忠竭力至讞獄或刑¶
　　　罰不中請即罷斥另選良臣任法司則政簡刑清¶
　　　國家何憂不太平七月初設六部¶
<pb:KR2m0053_WYG_147-13b>¶
命理户部事八月從¶
上圍明大凌河城正藍旗兵圍其南徳格類軍其中為䇿¶
　　　應九月敗明監軍道張春總兵吴襄等援兵事詳¶
　　　禮烈親王傳十月明總兵祖大夀降同貝勒阿巴¶
　　　泰夜襲錦州擊斬甚衆事詳饒餘敏郡王傳六年¶
　　　五月同貝勒濟爾哈朗等俘察哈爾部衆於歸化¶
　　　城及黄河諸路九月同貝勒岳託等拓疆自耀州¶
　　　展至葢州迤南七年六月攻旅順口克之八年五¶
<pb:KR2m0053_WYG_147-14a>¶
　　　月從大軍征明六月招撫蒙古來歸户衆七月克¶
　　　獨石口進攻赤城未㧞入保安州㑹大軍於應州¶
　　　師還九年十月薨年四十¶
上臨哭丙夜乃還設¶
幄而居撤饌三日諸貝勒大臣勸慰再三始¶
還宫十二月同母兄莽古爾泰為屬下冷僧機所告以大¶
　　　逆削爵除籍徳格類其母弟曽與謀亦追削貝勒¶
　　　黜宗室爵除順治九年冷僧機以奸惡伏誅¶
<pb:KR2m0053_WYG_147-14b>¶
　¶
　¶
　¶
　¶
　¶
　¶
　¶
　欽定八旗通志卷一百三十三¶
