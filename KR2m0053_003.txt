# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:02.350397
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷首之一
<pb:KR2m0053_WYG_003-1a>¶
　欽定四庫全書¶
　欽定八旗通志卷首之一¶
　天章一¶
聖祖仁皇帝御製詩¶
　　　賜撫逺大將軍圖海二首¶
　兩朝密勿重元臣秉鉞登壇西定秦鐘鼎功名懸日月¶
　丹青事業畫麒麟¶
　　　其二¶
<pb:KR2m0053_WYG_003-1b>¶
　威名萬里作長城壁壘旌旗壮逺征綏靖邉陲馳露布¶
　凱旋立奏泰階平¶
　　　賜寧古塔将軍巴海詩(并序/)¶
　　鎮守寧古塔等處将軍巴海豐沛舊臣疆場重寄宣¶
　　威布徳招徠逺人朕甚嘉焉爰賜篇章以旌乃績¶
　夙簡威名将畧雄髙牙坐鎮海雲東旌麾到處銷兵氣¶
　壁壘開時壮武功盡使版圖歸化日逺教邉徼被皇風¶
　酬勲世錫丹書重勉爾長思報國忠¶
<pb:KR2m0053_WYG_003-2a>¶
　　賜奉命大将軍傑淑二首¶
卷斾生風壯氣揚早持龍節定炎方秋毫無犯民心悅¶
盡掃欃槍奏凱章¶
　　其二¶
旄鉞纔臨父老迎樓船一舉海波清金甌已定千年業¶
銅柱須標萬古名¶
　　賜輔國将軍俄啟詩(并序/)¶
　内大臣輔國将軍俄啟侍從帷幄勤勞茂著百步穿¶
<pb:KR2m0053_WYG_003-2b>¶
　楊發矢如電因賜御章以旌其射¶
觀徳由來上古風手持滿月緑沈弓鷹揚虎視流星逺¶
中鵠穿楊為世雄¶
　　賜大将軍安親王岳樂二首¶
大開册府紀元功伐罪安民将畧雄佇見天潢䝉上賞¶
明光髙宴賦彤弓¶
　　其二¶
洞庭南嶽盡提封九代勲名勒景鐘眼底窮荒皆赤子¶
<pb:KR2m0053_WYG_003-3a>¶
早銷金甲勸三農¶
　　賜䕶軍統領桑格¶
百戰威名已早揚頻年秉鉞在巖疆素知果勇兼韜畧¶
應著𢎞圖肅鬼方¶
　　大閲¶
南苑風髙水潦收旋催羽隊肅貔貅九天鼓吹鳴金鐲¶
萬乘旌旄擁翠虯馬足過時殘雪盡鑾聲迴處朔雲浮¶
宣威端在承平日自昔經邦有大猷¶
<pb:KR2m0053_WYG_003-3b>¶
　　賜施烺詩¶
　海氛之不靖䑸艟出沒波濤震驚濱海居民魚鹽蠶¶
　織耕穫之利咸失其業朕心恒憫惻焉邇者滇黔隴¶
　蜀湖湘百粤悉底敉寧蕞爾臺灣阻險負固爾施烺¶
　銜命徂征决策進取樓船所指将士一心遂克島門¶
　迫其營窟勇以奮其氣誠以致其歸捷書到闕時值¶
　中秋對此佳辰欣聞凱奏念瀛壖赤子獲登衽席用¶
　紓南顧之憂惟爾丕績即解是日所御之衣馳賜載¶
<pb:KR2m0053_WYG_003-4a>¶
　褒以詩¶
島嶼全軍入滄溟一戰收降帆來蜃市露布徹龍樓上¶
将能宣力竒功本伐謀伏波名共美南紀盡安流¶
　　命裕親王福全皇長子𦙍禔帥師征厄魯特錫之¶
　　　以詩¶
萬國勤懷保三階願治平寰中皆赤子域外盡蒼生小¶
蠢忘帡冒天心解鬬争執迷思梗化伐罪事專征武畧¶
期無敵王師出有名親藩分鐵鉞長子擁麾旌貙虎資¶
<pb:KR2m0053_WYG_003-4b>¶
郎将貔貅壮禁營玉戈凝曉色金甲耀秋晴獲醜寧遺¶
類籌邉重此行據鞍軍令肅横槊凱書成烟火疆隅堠¶
牛羊塞上耕遐荒安一體歸奏慰予情¶
　　賜總督佛倫¶
東表聞風化西秦作雨霖揚清知疾苦激濁勉官箴曠¶
世孤芳節超倫千古心封疆資大吏撫育代憂深¶
　　賜将軍孫思克¶
天討恭行日軍威戰捷時列營張犄角搤吭有偏師立¶
<pb:KR2m0053_WYG_003-5a>¶
見窮追盡能承節制竒鷹揚資逺畧宿望在西陲¶
　　示大將軍伯費揚古¶
仗鉞親驅冦分麾扼要先戰能遵指授動輒秉機權鴞¶
鳥巢全覆妖狐命茍延樓蘭須共滅功勝勒燕然¶
　　候兄裕親王¶
花萼樓前别已經春夏餘平明挂錦纜日暮傍樵漁吳¶
越當年景江湖各自如留心民事重隔月信音疎¶
　　閱浙江駐防將士射¶
<pb:KR2m0053_WYG_003-5b>¶
羽林舊將分防重吳越名區古要疆講武正宜清宴日¶
人人自擅技穿楊¶
　　詠桐老圖賜裕親王¶
丹桂秋香飄碧虚青桐迎露葉扶疎願将花萼樓前老¶
帝子王孫永結廬¶
　　國舅佟國維六十夀詩以賜之¶
領袖髙門稱退讓英華雅望冠椒房謙和不恃勲臣貴¶
謹恪能承寵眷長鶴算天増籌國老松年仙授養生方¶
<pb:KR2m0053_WYG_003-6a>¶
齊眉共享團圓慶特賜流霞捧夀觴¶
　　兄裕親王輓詩二律¶
花萼空虚夢悲歌暮景傷淚同秋雨濕聲逐碧天長清¶
頌連香桂心慈厭帝鄉徽章縱有秩寂寂歎時光¶
　　其二¶
少小同居處義深讀孝經賦詩明務本攜手問慈寧樂¶
善從無息神襟物外停繁憂題舊日血淚染疎櫺¶
　　河南巡撫趙𢎞燮陛見求訓㫖故作截句一首賜¶
<pb:KR2m0053_WYG_003-6b>¶
　　　之¶
宣布撫安在已亷剛柔率屬要温謙中州民俗多忠厚¶
務使和平莫太嚴¶
　　将軍潘育龍久任封疆故存問賜詩¶
少年勇戰啟元戎久任三秦鐵石衷守土防邉資壮畧¶
披堅敵陣表彤弓昇平當惜老臣在竹帛還酬舊日功¶
白首怡神存碩果願期添算荷恩隆¶
　　賜將軍吳英¶
<pb:KR2m0053_WYG_003-7a>¶
水陸封疆六十年曽經百戰駕輕船蓬臺逺涉鯨鯢浪¶
島嶼全消烽火烟将老偏宜立志壮宸襟每注施恩延¶
波濤有作須先靖黽勉防微計未然¶
　　賜大學士温達¶
自少存心敦孝友中年芳譽畹蘭清樞垣華省看封事¶
儲粟經邦著政聲三殿絲綸資作楫九霄雨露啟和羮¶
君臣鬚髮蒼然矣時念虞廷進善旌¶
　　浙閩總督范時崇陛見來京朕每念祖為開創宰¶
<pb:KR2m0053_WYG_003-7b>¶
　　　輔父乃忠義名臣所以待之優重今因囘任特¶
　　　書御詩餞送¶
翼唐九佐開天命論道三台識國楨握管表章文學館¶
持忠堅保嵗寒名棟梁祖幹家聲重蘭桂孫枝令譽清¶
浙閩封疆慎撫育惟期寧静勉精誠¶
　　大西門升八旗官閲騎射作¶
騎射為觀徳從來舊制存久安惜将老長治厭兵繁訓¶
練雖成法忠貞寔本原先知親上意不必問私恩¶
<pb:KR2m0053_WYG_003-8a>¶
　　題朱倫瀚手指畫雪梅竹¶
指端寫出犯寒梅老榦單枝雪裏培疑是江南春色晚¶
紅芳遍野㸃青苔¶
　　又¶
雪覆石林竹時催臘盡梅閒雲飄逺岫長對翠屏開¶
　　兩廣總督趙𢎞燦陛見來京¶
鎮撫封疆多厯年滇黔百粤凱歸韉當時馬革抒誠切¶
近日龍光錫慶綿萬里宣風梅嶺表三台擁節桂江邉¶
<pb:KR2m0053_WYG_003-8b>¶
優隆主眷酬耆舊芸閣宸章賜綺筵¶
　　賜松江提督趙珀¶
憶昔雲間山水邦波流清潤抵松江春秋久未臨鑾輅¶
時刻嘗懷擁節幢訓練多方嫺步伐撫循成俗重敦龎¶
建牙好慰軍民望服衆投醪士氣降¶
　　病中偶爾問及工部尚書翰林院掌院學士徐元¶
　　夢乃同學舊翰林康熙十六年以前進士再無一¶
　　人矣率賦一律以遣悶懷¶
<pb:KR2m0053_WYG_003-9a>¶
　七旬彼此對堪憐病裏囘思一慨然少小精神皆散盡¶
　老年嵗月任推遷常懷舊學窮經史更想餘閒力簡編¶
　詩興不知何處至拈毫又覺韻難全¶
　　　輓總督趙𢎞燮¶
　四十餘年撫近京旗民稱善政和平保全終始君恩重¶
　奄逝悲凉衆涕盈不畏刁頑持法紀久司鎖鑰務精明¶
　官方仍在歸泉壤節鉞空懸攬轡情¶
聖祖仁皇帝御製文¶
<pb:KR2m0053_WYG_003-9b>¶
　　　賜一等公遏必隆家廟碑¶
　孝昭皇后壼徳攸宣倫情肫篤念父母鞠育之勤思祠¶
　宇春秋之祀朕嘉其意遣官督理後二月皇后已崩十¶
　七年十二月工作告成因諭内閣詳考明代實錄允符¶
　典例特賜碑文勒諸貞石粤稽往代臨御萬邦必敦九¶
　族宫闈化洽内輔惟賢眷佑之隆宜崇曠典以篤椒親¶
　道至備也孝昭皇后仁孝性成温恭徳著久存屺岵之¶
　思每深霜露之感爾一等公遏必隆同妻縣主敬慎齊¶
<pb:KR2m0053_WYG_003-10a>¶
家洽謙冲之令望肅雍秉訓誕淑慎之坤儀是當錫以¶
丹堊享以蘋蘩爰命冬官董其興作事方行乎二月哀¶
忽動於六宫未遂之志朕甚悼焉念爾勲戚大臣兼核¶
厯朝典制落成之日用賜豐碑昭國家不遺故舊之恩¶
示皇后永懷顧復之念光流泉壤堪為戚屬之羽儀名¶
列丹青不愧綸言之奨賚凡爾子孫克保無斁欽哉¶
　　賜廣西巡撫馬雄鎮墓碑¶
朕惟臣子之誼大節為重然平居無事之時人人侈談¶
<pb:KR2m0053_WYG_003-10b>¶
忠義一旦臨事而為國捐軀確乎不奪者盖寡則所稱¶
成仁取義之士國家得之宜何如褒崇焉爾馬雄鎮洊¶
厯禁近簡授節旄恪恭之譽有聞綏輯之功斯著豈意¶
叛藩逆命怙惡弄兵急變起蕭牆之中孤城介桂嶺之¶
外聲阻援絶形絀勢危爾則以死自持抗詞罵賊遂觸¶
兇怒横致幽囚然猶志切輸忠力圖滅冦間闗遣子萬¶
里來歸慷慨上書一心㒺貳丹誠既通於王室闔門咸¶
殉於巖疆節挺冰霜厯四年而益厲操堅金石經百折¶
<pb:KR2m0053_WYG_003-11a>¶
而不撓可云烈矣嗚呼惟見危乃知授命之不易疾風¶
勁草繄爾一身實荷綱常之鉅朝廷養士數十年有臣¶
如此庶無負焉朕用既憫且嘉特考彞憲賜諡文毅躋¶
以崇階爰勒貞珉昭示來世凡屬臣僚聞風興起咸思¶
自勵爾之為功世道豈淺歟¶
　　賜福建總督范承謨墓碑¶
朕惟朝廷簡畀重臣授以封疆之任平時則竭誠殫力¶
以靖厥職猝逢事變則有凛乎不可犯確然不可奪之¶
<pb:KR2m0053_WYG_003-11b>¶
節舎生取義流光天壤古所謂不二心之臣如此而已¶
爾范承謨名臣之子奮迹甲科入侍禁林出典節鉞咸¶
有聲績著於當官洎閩疆蒞鎮之年值狂豎盜兵之日¶
冦起門庭禍生肘腋智未及施勇不暇展而爾志恥倖¶
生義無茍免奮身罵賦誓不共天遂致闔室幽囚三年¶
拘繫阻敓其衣食迫脅以甲兵兇燄彌張貞操愈勁卒¶
蹈白刃以作完人慷慨從容兼有其美兹者底定疆陲¶
申明命討罪人斯得臣節益昭倍深軫悼之情特厚飾¶
<pb:KR2m0053_WYG_003-12a>¶
終之禮寵以隆秩諡曰忠貞嗚呼褒忠顯善帝王治世¶
之大權恩命疊頒朕曷有私於爾以培正氣以植人倫¶
庶使選愞之士覩盛典而知興慕義之夫聞休風而加¶
勸勒諸貞石其永有譽於無窮哉¶
　　開國佐運勲臣武勲王揚古里直義公蜚英東𢎞¶
　　　毅公額宜都碑¶
朕惟我國家創建丕基開無疆之景運既篤生聖神英¶
武之君以翦除亂逆啟闢疆宇戡定諸邦一統之烈肇¶
<pb:KR2m0053_WYG_003-12b>¶
於東土其時則有一徳一心之佐殫忠戮力經營四方¶
以翊鴻猷而成大業盖天實挺生異才鍾山嶽之靈挾¶
風霆之氣貞誠不二毅勇無倫名髙百戰之勲位超五¶
等之爵垂聲竹帛配食¶
廟廷以與國家共承休祉子孫世衍其澤是豈偶然者¶
哉當我¶
列祖之龍興也一時人材蔚起猛士如雲戰将如雨以¶
藝勇稱以功名顯者不可勝數而功冠諸臣為一代元¶
<pb:KR2m0053_WYG_003-13a>¶
勲則有開國佐運忠勇王揚古里直義公蜚英東𢎞毅¶
公額宜都尤為傑出焉朕嘗恭覽¶
列聖實錄考三臣行事折衝行間則戰必勝攻必克平¶
居則矢忠直贊謀畫豐功偉績至今焜耀簡編未嘗不¶
緬想英風興懷往蹟昔人創造艱難枕戈擐甲櫛風沐¶
雨之勞恒留連往復不能去於懷也嵗在戊寅朕巡行¶
舊京展祀¶
陵寢追維¶
<pb:KR2m0053_WYG_003-13b>¶
祖宗功徳隆盛並及當時佐命之臣邱壠所在皆遣官¶
致祭而於三臣之墓特親至奠醊以示優崇仍復專官¶
祭享盖功在社稷以死勤事古人爰有明禋之典朕篤¶
念勲庸用申異數并為文勒諸貞石以昭示於無極焉¶
　　賜一等公内大臣都統國舅諡忠勇佟國綱碑¶
朕惟自昔勲舊之臣乃心王室平居恪勤職事左右宣¶
勞一旦奉揚威命忠不辭難勇不避險鴻名駿烈焜耀¶
無窮史册所書良足嘉歎爾佟國綱賦性貞純秉心淵¶
<pb:KR2m0053_WYG_003-14a>¶
塞親居元舅而敬以持身位列上公而謙能服物入則¶
䖍共宿衛出則筦領禁軍偉量夙重於巖廊令聞允孚¶
於寮寀迺者小醜搆争近逼邉圉三軍聲討簡佐元戎¶
爾乃慷慨厲兵赳桓敵愾屬賊鋒之既挫将棄壘以潛¶
奔爾猶擐甲直前提戈獨進鋭志彌堅金石壯氣逾薄¶
虹霓誓埽陸梁永清朔漠豈期上將遽殞師中夫爾以¶
肺腑之親心膂之寄秩崇望峻勞久勲髙假令偕衆旋¶
軍亦可從容奏凱而義存憤激甘䧟艱危人盡如斯冦¶
<pb:KR2m0053_WYG_003-14b>¶
奚足殄易曰君子以致命遂志傳曰殺敵為果致果為¶
毅惟忠生勇爾實兼之循行易名斯無愧矣嗚呼典禮¶
加隆榮哀悉備英風震於邉徼勁節炳若丹青九原有¶
知應無遺憾惟朕睠思懿戚篤念老成身後追褒久而¶
益痛特命所司勒文墓石昭朕無已之懷亦俾後人知¶
所激勸焉¶
　　賜江南江西總督傅臘塔碑¶
朕惟國家所以資封疆之大吏者固在乎操履潔清正¶
<pb:KR2m0053_WYG_003-15a>¶
己率物又必優幹濟之才具通明之識斯足以振肅下¶
僚綜理繁劇綏靖兵民以無負乎簡任之重古人所謂¶
有猷有為有守兼之者實難其人也爾傅臘塔秉性貞¶
誠賦材敏達朕屢經拔擢出典屏藩入為卿貳稔知其¶
品行端亷謨猷恢裕念兩江幅&KR0695;遼濶事務殷繁弹壓¶
保釐亟需偉畧爰畀爾總制之任俾展其經理之才爾¶
能精白一心坊表庶職風清弊絶輿論翕然更能寛嚴¶
互用咸綱舉而目張教養兼修亦害除而利溥軍民輯¶
<pb:KR2m0053_WYG_003-15b>¶
睦里井乂安斯其才守兼優豈非國家之楨幹臣工之¶
模楷者與倚任方殷遽爾徂逝吏民謳思至於流涕且¶
籲請尸祝觀愛戴之弗諼知徳施之未冺朕用是深軫¶
於懷馳賜奠醊䘏典加渥諡曰清端製文以褒美之嗚¶
呼人臣能奉宣徳意以嘉恵一方生膺顯秩殁有榮名¶
勒之貞珉傳於奕世寧不休與¶
　　清文鑑序¶
朕惟自昔聖人易結繩以書契用使天下之義理悉歸¶
<pb:KR2m0053_WYG_003-16a>¶
文字天下之文字悉歸六書六書備而義理無不畢具¶
茍不為講習修明則形聲㸃畫之制雖存其義㡬乎息¶
矣我¶
太祖髙皇帝創業垂訓至仁合於天地肇造清書大文¶
昺如日月¶
太宗文皇帝上聖之資開天之運繼志紹聞丕宣文治¶
世祖章皇帝神靈首出智勇天授秉英斷之資持以恭¶
儉擴寛仁之量齊以憂勤朕以凉徳膺¶
<pb:KR2m0053_WYG_003-16b>¶
祖宗之鴻圖即位多年未嘗晷刻不以法¶
祖為念兢業自守宵旰靡遑萬㡬之暇惟以讀書窮理¶
盡吾之志凡五經四書已經翻譯之外如綱目講義等¶
有闗於治道者靡不譯盡近來老成耆舊漸就凋謝因¶
而㣲文奥㫖久而弗彰承譌襲舛習而不察字句偶有¶
失落語音或有不正國書所闗至鉅政事文章皆由此¶
出非詳加釐定何所折衷非編輯成書何以取法爰詔¶
儒臣分類排纂日以繕稾進呈朕親御丹黄逐一審訂¶
<pb:KR2m0053_WYG_003-17a>¶
解詁之疑似者必晰同異於毫芒引据之闕遺者必援¶
經史以互證或博咨於故老或叅考於舊編大而天文¶
地理小而名物象數十二字母五聲切音具載集中名¶
曰清文鑑用探音聲之本原究字畫之詳盡為部三十¶
有六為類二百八十為書二十一卷清文得此而無餘¶
藴凡以明¶
祖徳之源流敬本之深意也易云觀乎人文以化成天¶
下朕仰承¶
<pb:KR2m0053_WYG_003-17b>¶
列祖創造之𢎞模深惟國家同文之盛典嵗閱數周彚¶
成全帙誦是編者尚其體朕厯載之勤劬因音聲以求¶
字畫因字畫以求文章繼自今詔令之出納章奏之敷¶
陳以及達於遐陬勒諸琰琬者大經大法咸有據依一¶
話一言式循典則庶㡬國書永貽於千百禩而與日星¶
河漢長垂天壤也夫¶
　　和碩裕憲親王碑文¶
國家景運龎洪本支百世用惇秩叙懋建屏藩矧兹同¶
<pb:KR2m0053_WYG_003-18a>¶
氣之最親加以懿行之茂著恩無間於終始禮務盡夫¶
榮哀紀述生平倍増愾歎惟王為¶
皇考世祖章皇帝之長子朕之親兄也胄既屬尊齒復¶
居長而秉性寛和持身謙牧虚受之量雖疎賤不遺矜¶
慎之衷雖細微必飭而其大者則在因心展孝曲盡¶
慈寧色養之誠視國如家克敦夙夜奉公之義入而預¶
聞大政岀而翊贊戎機佐致昇平共享清宴豈期偶恙¶
遽遘鞠凶當王之初疾也甞遣醫審藥躬視再三王自¶
<pb:KR2m0053_WYG_003-18b>¶
謂漸瘳諄辭遜謝及朕時巡塞上哀訃忽聞遂觸冐炎¶
蒸倍道遄返輟朝臨奠製誄抒懐厯喪禮之告竣常涕¶
泗之横集顧瞻華屋杳隔春暉嵗月不淹頓成陳迹能¶
不悲夫迄今追維往事溯自髫齡或同侍寢門或偕遊¶
禁苑或叅稽圖史或陪扈鑾輿朕日篤家人昆弟之歡¶
而王則益修臣職惟謹四十餘年曽無失徳天懷樂善¶
何日忘之經曰髙而不危所以長守貴也滿而不溢所¶
以長守富也王服習斯訓美備厥躬按法旌行予諡曰¶
<pb:KR2m0053_WYG_003-19a>¶
憲洵無忝矣兹王之寢園在黄華山麓川迴巖抱既固¶
且完朕親加相度迺襄大事嗣子保泰命紹舊封式纘¶
王緒於戲惟王克忠克孝之節允樹為臣為子之型王¶
之休徳朕褒揚之王之後嗣朕佑芘之爰據實摛文勒¶
之貞石用垂令聞於不朽俾後之覽者知所景仰焉¶
　　和碩恭親王常寧碑文¶
國家因親錫寵固莫重於宗支而自近推恩尤必先乎¶
同氣故手足之誼既篤生前軫恤之仁復加沒後凡以¶
<pb:KR2m0053_WYG_003-19b>¶
道隆敦本禮備飾終典至渥也惟王朕之介弟幼受親¶
藩久沐尊崇厯霑賜賚方期奉天倫之樂承日接之歡¶
克保修齡茂膺多祉何圖春秋猶壯齒髪未衰疢疾忽¶
侵溘焉凋謝緬維曩昔感悼良深特遣官以築幽宫復¶
勒銘以垂貞碣嗚呼音容漸邈嗟朱邸之長辭嵗月旋¶
移悵黄罏之永閟式頒寵命昭示來兹不其休歟¶
　　太子太傅都統三等公議政大臣吏部尚書中和¶
　　　殿大學士佐領贈少保仍兼太子太傅諡文襄¶
<pb:KR2m0053_WYG_003-20a>¶
　　　圖海碑文¶
朕撫御方夏勤求治理維兹丞弼之臣協心毗贊綏靖¶
邦家實倚賴焉爾圖海秉資忠慤砥行端謹密勿周旋¶
厯有年所敬以事上誠以持躬淵鑒沈㡬克膺大任自¶
為都統時甞平荆楚西山之亂還入綸扉贊襄匪懈迺¶
逆賊吳三桂憑藉寵靈煽動南服一時羣不逞之徒囂¶
然附和察哈爾孤負國恩造釁搆孽爾以將軍副信郡¶
王祇承廟算出闗征討膚功立奏東服底平繼以涇原¶
<pb:KR2m0053_WYG_003-20b>¶
騷動西土震驚命爾為大將軍以乘勝之師迴戈西嚮¶
賊方肆其狂蹶思與滇逆併力惟爾以重臣建牙遂得¶
横截秦隴扼亢擣虚逆勢窮蹙始帖耳垂尾復來效命¶
邇年以來爾鎮撫三秦威畧大著能使羣賊膽寒則凡¶
天戈所指建耆定之成功者惟爾勞勩為多爵以上公¶
俾之振旅方將復煩以機務與之講持盈保泰之理共¶
享隆平至治詎圖勤瘁之餘溘焉殞逝腹心失倚深用¶
衋傷雖恩䘏有加錫之嘉諡而朕軫悼元老之心則未¶
<pb:KR2m0053_WYG_003-21a>¶
有己也爰命伐石樹之墓道使後有溯勲舊之烈者得¶
以考焉¶
　　武英殿大學士兼吏部尚書佐領加二級諡文清¶
　　　阿蘭泰碑文¶
朕惟國家之務全賴平章簡我良臣得之匪易其有克¶
副股肱之寄積抒夙夜之勤律己彌見小心佐政能持¶
大體方切倚毗而不假年飾終之禮有加哀往之情恒¶
篤用泐貞石永世有辭爾武英殿大學士兼吏部尚書¶
<pb:KR2m0053_WYG_003-21b>¶
佐領加二級諡文清阿蘭泰有容之徳大受之材自厯¶
百司御事以至為冢卿罔不慎乃在位朕甚嘉之用俾¶
爾弼余一人以襄大政爾能和衷以協力推誠以布公¶
遵國家蕩平正直之塗養人心清静寧壹之福十年之¶
久一眚無聞豈惟朕心所素知抑亦羣情所悦服至於¶
潔亷之操尤著美於朝端蕭然故居朕嘗書額示寵且¶
性本謙冲義惟止足每一求退朕輒黯然欲斷來章温¶
言批荅間有微疾賜問頻仍豈期近者卧病一旬遂爾¶
<pb:KR2m0053_WYG_003-22a>¶
不起輟朝深痛未解朕懷賵馬賻金䘏爾身後臨喪祖¶
奠如朕親行加祭易名悉從優異嗚呼緬生平不事聲¶
名之迹惟密勿常多贊助之勞朕無溢辭務傳其實尚¶
俾知我弼臣之遺徽茂烈足以光於邦家風於有位千¶
秋不泯眎此豐碑¶
　　福建總督范承謨畫壁集序¶
朕惟帝王教化首重名節所以維繫人心扶樹綱紀也¶
古人臣以身事主守土膺疆或遇蝥賊潛生豺狼勃起¶
<pb:KR2m0053_WYG_003-22b>¶
則捐軀矢志取義成仁而其激烈慷慨之氣間發為文¶
辭雖質直無華後世論録終有不可泯滅者以其出於¶
忠義之誠本乎性情之正也福建總督范承謨名臣之¶
子授節閩海方值逆竪盜兵偏隅煽熖籌畧未展横罹¶
幽縶閲三寒暑貞操彌堅故其皭然不滓之志縈紆鬰¶
屈無所攄露乃以牆壁為書牋以桴薪為筆墨題分甲¶
乙字辨衡從日月既深篇章漸積名曰畫壁記實也卒¶
能終始不撓歸於正命若承謨者可謂冒白刃而不疑¶
<pb:KR2m0053_WYG_003-23a>¶
守丹心而自信者矣夫以茹荼含檗之餘每念不忘君¶
父故詩文不必盡合於古之作者而浩然之氣流行充¶
溢當其胸填聲咽髪植風生土塊灰丸同於利劒秃毫¶
斷梗等比霜矛寫忠孝之性靈奪奸凶之殘魄是又豈¶
刻雕藻繢塗飾虚浮者之所能及乎自三逆殄滅寰宇¶
謐寧䘏典頻加恩綸屢降固己延賞後昆光賁泉壤矣¶
兹特允其子時崇所請復為序其存稿盖善善欲長春¶
秋之義弁章特錫數出非常庻㡬追妥忠魂亦以風厲¶
<pb:KR2m0053_WYG_003-23b>¶
臣節焉¶
　¶
　¶
　¶
　¶
　¶
　¶
欽定八旗通志卷首之一¶
