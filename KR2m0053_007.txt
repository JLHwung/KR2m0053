# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:02.437115
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷首之五
<pb:KR2m0053_WYG_007-1a>¶
欽定四庫全書¶
欽定八旗通志卷首之五¶
天章五¶
皇上御製詩三¶
　　　五功臣五首(録四首/)¶
　　　故協辦大學士一等武毅謀勇公兆惠¶
　　平定西域兆恵實惟首功以傅恒贊襄定䇿凖蕭¶
　　何不戰之例宜居第一而兆恵即繼之兆恵起家¶
<pb:KR2m0053_WYG_007-1b>¶
　　中書¶
皇考時初立軍機處兆恵即與舒赫徳同為章京故二¶
　　人皆練習政事余既踐阼知其才可用屢擢至侍¶
　　郎金川之役命往綜理糧餉尋為軍機大臣乾隆¶
　　乙亥我師撫定伊犁而逆賊阿睦爾撒納潛蓄異¶
　　謀煽衆為亂竄身逺遁因命兆恵為將軍駐伊犁¶
　　聞呢嗎等之變整師東旋中途屢殱逆衆乃被圍¶
　　於鄂壘扎拉圖適余所遣圖倫楚等率師至兆恵¶
<pb:KR2m0053_WYG_007-2a>¶
　　力戰得出戊寅冬薄葉爾羌城我軍已疲於逺涉¶
　　而逆酋兩和卓木糾衆邀拒時我軍三千人其渡¶
　　河者僅四百乃築堡黑水固守相持三閱月百計¶
　　殱賊己卯春舒赫徳等統兵赴援而余先所遣送¶
　　馬之阿里衮等亦至内外夾擊賊衆披靡遂回駐¶
　　阿克蘇兩首竄遁追至拔達克山因各授首獻馘¶
　　回部悉平賜以世襲一等公爵晉協辦大學士並¶
　　賜紅寶石頂金黄帶四團龍補悉如傅恒例凱旋¶
<pb:KR2m0053_WYG_007-2b>¶
　　行郊勞禮錫宴於紫光閣詳見紀事諸詩兆恵長¶
　　余僅三嵗正資倚任遽以甲申冬病歿余親臨撫¶
　　酹即命其子為額駙勅祀賢良祠優加贈卹每一¶
　　念及悼惜曷能已乎¶
西師歴五年凖回兩進討兩討凡兩阻兆恵皆經了(兆/恵)¶
(於搜剿準夷遺孽則冇鄂壘扎拉圖之圍進討回部逆/酋則有喀喇烏蘇之圍皆能全師以出歴險而亨由其)¶
(忠誠素篤濟以謀勇故能/邀    天佑而叶師貞也)而皆安然出蕆功荷¶
大造設非忠誠篤加以勇畧昭焉能合衆志成城錫箔¶
<pb:KR2m0053_WYG_007-3a>¶
保(蒙古語錫箔者/即岩保之謂也)耆定贊絲綸章服元勲表謂當永承¶
恩太平佐有道長予纔三年何不同予老¶
　　　故戸部尚書一等果毅公阿里衮¶
　　鈕祜禄為我滿洲大族而額亦都巴圖魯乃¶
太祖¶
太宗朝開國元勲阿里衮其曽孫也乾隆初年為御前¶
　　侍衛擢任兵部侍郎歴授巡撫總督壬申冬還朝¶
　　為戸部尚書兼管步軍統領丙子冬命往軍營為¶
<pb:KR2m0053_WYG_007-3b>¶
　　參贊大臣戊寅冬命偕副都統鄂博什送馬濟軍¶
　　彼時尚未知兆恵等有襲迫之事也阿里衮不憚¶
　　勞瘁遄程而進己卯春㑹舒赫徳赴援賊遮之於¶
　　呼爾滿阿里衮適至解其圍同趨黒水與兆恵夾¶
　　擊賊衆全師而出命襲果毅公爵圖像紫光閣凱¶
　　旋復為尚書兼協辦大學士戊子春命往雲南辦¶
　　緬甸事與大學士公傅恒分路進剿蠻暮新街之¶
　　㨗皆有功己丑冬以受瘴瘍發肩背馳醫治療不¶
<pb:KR2m0053_WYG_007-4a>¶
　　痊悼惜贈卹如典禮祀賢良祠阿里衮性誠篤遇¶
　　事力任不避艱阻余以此優眷之¶
昨嵗秋之仲¶
盛京謁¶
陵園三大功臣墓陪葬其間存(額亦都與揚古利費英/東並以    開國佐運)¶
(勲臣陪葬於曽親福陵功臣昭陵之間昨秋恭/謁    祖陵    臨三    墓酹酒並紀以詩)兹阿里¶
衮者額都(額亦都急呼/之則為額都)四世孫勇豈匹其祖忠實一例¶
肫兆恵阻黑水回衆如蜂屯爾時舒赫徳統兵速入援¶
<pb:KR2m0053_WYG_007-4b>¶
又被狂狙阻進退至兩難適值阿里衮送馬繼進遄率¶
兵亦弗多乗夜賊營掀賊駭自天降鹿埵羣逃奔兩軍¶
俱善歸(阿里衮解馬遄進所統之兵無多既解舒赫徳/等呼爾滿之圍復至喀喇烏蘇夾擊賊衆兆恵)¶
(等並全師而出還至阿克蘇/整兵再進遂以次平定回部)重進鴻功全後復往征緬¶
受瘴惜隕身一再忘軀勞思之輒涙捫幸而子善繼(阿/里)¶
(衮子豐昇額襲公爵擢尚書授副將軍征剿金川遜克/爾宗之捷奮勇奏績以其克紹祖風於公爵加繼勇二)¶
(字凱旋圖像紫光閣復加一等子世爵方以其年/壯可繼父志為國宣力乃未㡬以病歿益増悼嘆)金川¶
建殊勲凱旋以病終悲惜何忍言¶
<pb:KR2m0053_WYG_007-5a>¶
　　　故雲貴總督將軍一等誠嘉毅勇公明瑞¶
　　明瑞為¶
　孝賢皇后之姪初襲承恩公選充侍衛乾隆丙子擢¶
　　副都統命往伊犁軍營為參贊大臣尋遷户部侍¶
　　郎同將軍兆恵往剿回部於喀喇烏蘇襲迫中悉¶
　　力拒賊己卯春我軍内外夾擊賊衆驚潰兩逆酋¶
　　望風遁明瑞統兵追及之於霍斯庫魯克轉戰三¶
　　時斬馘數百復敗之於阿爾楚爾敘功於公爵加¶
<pb:KR2m0053_WYG_007-5b>¶
　　毅勇字圖像紫光閣晉都統擢領侍衛内大臣壬¶
　　午授伊犁將軍乙酉統兵復定烏什事詳烏什戰¶
　　圖補詠丁亥春還朝值緬匪滋擾楊應琚乖方貽¶
　　誤命明瑞為雲貴總督往代之繼復授為將軍令¶
　　相機進剿遂統兵由宛頂進賊於蠻結悉衆以拒¶
　　明瑞身先督戰乗大霧薄賊寨破其象陣斬級二¶
　　千餘生擒三十四人捷聞加一等誠嘉毅勇公世¶
　　爵賜紅寶石頂金黄帶四團龍補以示優異而以¶
<pb:KR2m0053_WYG_007-6a>¶
　　承恩公爵令其弟奎林襲明瑞復敗賊於天生橋¶
　　由宋寨次邦海取道猛宻轢賊境數千里旋自大¶
　　山移駐猛腊屢戰克㨗㑹參贊額爾登額頓兵旱¶
　　塔巡撫鄂寧十檄促援遷延不進賊偵我孤軍無¶
　　繼蟻聚抗禦明瑞因緑營疲病者多令將領分隊¶
　　䕶之以出而身自殿後接戰次小猛育賊益紛集¶
　　明瑞身被重創而歿事聞痛惜弗能置因勅從優¶
　　議卹並建旌勇専祠祀之櫬還親臨賜奠磔額爾¶
<pb:KR2m0053_WYG_007-6b>¶
　　登額於其前猶不足以紓余恨也¶
凡經百餘戰戰必先衆軍不謂世胄家而有如此人讀¶
書知大義挽勁鮮與倫短身既精悍謀畧兼出羣功難¶
僂指數嘉賚匪因親征緬次猛腊獨入克捷頻恨遇忌¶
功者逍遥河上陳(明瑞師次猛腊孤軍深入重地應有/繼進之兵時額爾登額分駐旱塔若)¶
(星馳赴援未嘗不可合力奮剿即不能成功亦可全師/而出乃額爾登額忌明瑞獨成大功觀望不進時鄂寧)¶
(為滇撫十檄敦促轉繞回銅壁闗遷延半月始達宛頂/而明瑞以無援助竟至捐軀額爾登額實死有餘辜矣)¶
力戰絶後繼終焉捐其身於爾無悔怨於我増悲辛不¶
<pb:KR2m0053_WYG_007-7a>¶
須讀杜牧謂過趙使君¶
　　　故大學士舒赫徳¶
　　舒穆嚕亦滿洲大族昔徐元夢以翰林兼通清漢¶
　　文在¶
皇祖時即為衆所推舒赫徳其孫也頗能世其家學雍¶
　　正年間以試繙譯授中書軍機處初立與兆恵同¶
　　為章京故亦通達事體余即位授御史三遷至侍¶
　　郎兼步軍統領戊辰擢都統復遷尚書為軍機大¶
<pb:KR2m0053_WYG_007-7b>¶
　　臣隨經畧大學士傅恒赴金川辦軍務甲戌以後¶
　　並在軍營再起再罷戊寅冬以白衣留阿克蘇聞¶
　　兆恵黑水事即飛驛奏聞隨簡精鋭馳援仍授副¶
　　都統參贊大臣己卯春擊潰賊衆平定回部擢尚¶
　　書予世職圖像紫光閣戊子春往雲南籌辦軍務¶
　　以陳奏失當下部議罷職任予都統銜赴烏什為¶
　　參贊大臣辛卯土爾扈特汗渥巴錫等率全部歸¶
　　順調至伊犁經理撫輯事悉協機宜即命為伊犁¶
<pb:KR2m0053_WYG_007-8a>¶
　　將軍旋授户部尚書及領侍衛内大臣癸巳秋晉¶
　　大學士召還兼管吏部刑部甲午秋率滿洲兵往¶
　　臨清剿捕逆匪王倫等甫六日而蕆事賜戴雙眼¶
　　孔雀翎以旌其能復予雲騎尉世職嗣以平定金¶
　　川圖像紫光閣文武大僚得再與功臣圖贊者不¶
　　過數人而已丁酉夏扈從易州敬襄¶
山陵大典忽遘時疾遣醫診視不數日而歿賜襚賜卹¶
　　入祀賢良祠並於回京後親臨奠醊舒赫徳老成¶
<pb:KR2m0053_WYG_007-8b>¶
　　練達足副任使且纔長余一嵗不意其溘逝如此¶
　　之速曽賦詩惋惜之迹其生平多以功績顯故從¶
　　其著者列為功臣云¶
遇順饒有智逢艱或失算究以從政久經事實明練屢¶
罷屢復用中心惜英彦踐歴更老成遂掌絲綸渙西師¶
頻建功然職在參贊土爾扈歸順(土爾扈特急呼之則/為土爾扈余初聞渥)¶
(巴錫等來歸之信恐伊勒圖一人不能經理得宜因命/舒赫徳往治其事舒赫徳至伊犁於一切安汛設偵籌)¶
(儲宻備之事無不悉妥故新投之人一/至如歸詳見向所作土爾扈特歸順記)經理實妥善(叶/)¶
<pb:KR2m0053_WYG_007-9a>¶
六日靖臨清則信資偉幹爕理原未久勲伐誠可按懐¶
舊不能忘悽然一染翰¶
　　　五督臣五首(内録四首/)¶
　　　故大學士陜甘總督三等忠勤伯黄廷桂¶
　　閣臣之兼督臣者凡四人黄廷桂宜居首然四人¶
　　者或未入閣辦事或雖莅綸扉無事實可録而在¶
　　封疆中則皆政績卓著者故並列之督臣亦如舒¶
　　赫徳列於功臣梁詩正列於詞臣例也黄廷桂鑲¶
<pb:KR2m0053_WYG_007-9b>¶
　　紅旗漢軍康熙五十一年充侍衛尋任㕘領雍正¶
　　二年授宣化總兵五年擢四川提督¶
皇考知其才遷四川總督仍管提督事乾隆元年併川¶
　　陜總督為一廷桂専任四川提督是年冬内陞鑾¶
　　儀使二年署天津總兵五年遷古北口提督六年¶
　　授甘肅巡撫十三年春署陜甘總督其冬遷授兩¶
　　江總督十六年調陜甘十八年調四川十九年擢¶
　　吏部尚書總督如故二十年五月授大學士兼管¶
<pb:KR2m0053_WYG_007-10a>¶
　　總督六月復調陜甘廷桂所至力為整飭吏治肅¶
　　然遇事無所徇隠悉核實入告誠篤有足嘉者其¶
　　任陜甘也適當西陲用兵之時廷桂籌辦軍需備¶
　　極勞瘁凡飼解駝馬轉運糧饟無不精詳妥恊毫¶
　　不累民供輸數年内地不知有兵糈事至其規畫¶
　　悉中機宜每有𫝊諭批示尚未達甘肅而廷桂郵¶
　　牘至適相脗合者叙平定準噶爾功子騎都尉世¶
　　職旋晉三等忠勤伯賜雙眼孔雀翎紅寶石頂四¶
<pb:KR2m0053_WYG_007-10b>¶
　　團龍補以示寵眷二十三年冬督辦軍需赴涼州¶
　　抱疴日劇猶勉力視事邊地少良醫布政使蔣炳¶
　　奏聞即遣額駙福隆安挈御醫往視甫行而廷桂¶
　　已於二十四年正月病故覽其遺疏深以調飤馬¶
　　匹及地方賑務籌辦未竟為憾益足衋傷矣仍命¶
　　福隆安馳往奠醊賜銀萬兩治喪入祀賢良祠即¶
　　令其子襲伯爵并製輓辭四章有云鞠躬盡瘁今¶
　　誠已葛亮而來此一人非斯人不足當斯語也及¶
<pb:KR2m0053_WYG_007-11a>¶
　　平定西域追畫其像於紫光閣余親為之贊云未¶
　　同凱宴痛惜曷任至今思之猶為隕涕云¶
西陲用兵時軍需信要務統勲既罷斥(劉統勲為陕甘/總督聞阿逆之)¶
(變議棄巴里坤恐其揺惑軍心即罷斥逮/治而以黄廷桂代之籌辦軍務始得其益)特用就熟路¶
擘畫實盡勞諸事皆弗誤而以民為重從不加征賦遇¶
災仍賑卹入告直陳故可比主吏蕭闗中勤供輸以此¶
論功勲章服錫異數為政頗尚嚴赫赫名久著然而公¶
無私任勞任怨素¶
<pb:KR2m0053_WYG_007-11b>¶
兩朝所造就似此誠罕遇¶
　　　故大學士前兩江總督尹繼善¶
皇考時擢任封疆余踐阼後存者漸稀惟尹繼善歴年¶
　　㝡久尹繼善姓張佳前大學士尹泰子也雍正元¶
　　年翰林五年遷侍講兼户部郎中¶
命往廣東審勘藩臬兩司受賄徇隠案得實即署廣東¶
　　按察使六年三月以内閣侍讀學士往江南協辦¶
　　河務八月署江蘇巡撫明年二月實授仍兼管河¶
<pb:KR2m0053_WYG_007-12a>¶
　　務八年署江南總督十一年遷雲貴廣西總督乾¶
　　隆二年秋入勤以父年老乞留京授刑部尚書五¶
　　年授川陜總督再調兩江兩廣十三年大學士公¶
　　傅恒經畧金川尹繼善往為參贊兼署陕甘總督¶
　　廿一年實授兩江總督兼管總河廿九年晉大學¶
　　士為軍機大臣仍管總督三十年召還入閣辦事¶
　　三十六年卒於位聞而軫悼即遣皇子奠醊賻卹¶
　　有加入祀賢良祠滿洲翰林中優於文學兼能通¶
<pb:KR2m0053_WYG_007-12b>¶
　　達政事者無出尹繼善右且以其為¶
皇考所留貽大臣始終任用之尹繼善公正端厚所至¶
　　以愛民為先務故甚得名譽臨事不動聲色而小¶
　　大悉就理籌畫河工諸務並協機要其待僚屬雖¶
　　若上和下睦然遇劣跡應劾者亦不多寛假以是¶
　　人皆愛而畏之丁丑壬午乙酉三次承辦南巡不¶
　　涉華靡不事科派實能深體余意尤足嘉焉尹繼¶
　　善任督撫四十餘年在内閣僅六載其事蹟多著¶
<pb:KR2m0053_WYG_007-13a>¶
　　於外故仍列之督臣懐念不置而環顧滿洲翰林¶
　　罕有能繼之者益増感嘆耳¶
八旗讀書人假藉詞林授然以染漢習率多忘世舊問¶
以弓馬事曰我讀書秀及至問文章曰我旗人胄兩岐¶
失進退故鮮大成就自開國至今任事奏績茂若輩一¶
二耳其餘率貿貿繼善為巨擘亦頼¶
訓迪誘八年至總督¶
異數誰能遘政事既明練情性復温厚所至皆妥帖自¶
<pb:KR2m0053_WYG_007-13b>¶
是福量輳能詩畧如白(謂居/易)倡和亦頗富獨愛馳驛喻¶
(南巡時於山水名勝略涉㳺覽即行從不留戀久坐而/景槩亦自不遺尹繼善竊比於馳驛觀山聞之不惟不)¶
(怪而嘉其深合余寓意於物而不/留意於物之義向每賦詩及之)知寓意不留¶
　　　故大學士兼江南河道總督髙斌¶
　　髙斌初為内務府司員雍正四年任蘇州織造六¶
　　年遷廣東布政使尋調浙江江蘇及河南九年授¶
　　河南副總河十年春調兩淮鹽政是冬兼江寧織¶
　　造十一年春¶
<pb:KR2m0053_WYG_007-14a>¶
皇考命其就近學習河務十二年春署江南總河余即¶
　　位後令實授河督乾隆六年調直𨽻總督十年擢¶
　　吏部尚書十二年夏授大學士十三年閏七月以¶
　　大學士兼管江南總河十八年以河員應追核減¶
　　之項聴其遲延又淮水決邵伯二閘罷職留工自¶
　　効二十年卒於工念其為宣力舊臣敭歴年乆予¶
　　内大臣銜廿二年南巡復念髙斌為總河時頗著¶
　　勞績如毛城舖所以分洩黄流於徐州設水誌必¶
<pb:KR2m0053_WYG_007-14b>¶
　　至七尺始開後人不用其法遂致黄弱沙淤隠貽¶
　　河患至三滚壩洩洪湖盛漲髙斌堅持堵閉下河¶
　　亦屢豐其功在民生自不可冺雖張家馬路及運¶
　　河二閘不免果於自信貽誤而瑕瑜自不相掩本¶
　　朝河臣雖不及靳輔較之齊蘇勒稽曽筠殆有過¶
　　之因命與靳輔等三臣同列河壖祠祀復原職髙¶
　　斌存心忠厚且以理學自居人頗方正其辦河務¶
　　實能體國抒誠不涉虗偽食報宜不爽乃其子髙¶
<pb:KR2m0053_WYG_007-15a>¶
　　恒既以任鹽政時受商人賄伏法其孫髙樸往駐¶
　　葉爾羗貪黷藐法勾通奸商盜賣私玉贓逾鉅萬¶
　　且派累回人㡬致激變實非情理所應有因即於¶
　　回疆立寘大辟猶不足以蔽辜髙斌後人不宜若¶
　　此余雖憫髙斌實不能廢法曲貸也其在綸扉未¶
　　久而治河之績彰彰可考因於督臣中致念云¶
本朝善治河靳輔齊蘇勒斌實可比靳弗徒保工急至¶
其於齊也有過無不及(齊蘇勒惟以保守隄工為務/其於為民大局初不計也)惟¶
<pb:KR2m0053_WYG_007-15b>¶
是閉三壩自信過於力下河曽受福異漲害亦迫(髙斌/力主)¶
(堵閉三壩下河固受其利然狃於成見雖遇清水盛漲/亦執而不變癸酉秋洪湖異漲其自髙堰五壩洩下之)¶
(水髙寶兩湖至不能容髙斌仍不肯啟放車邏南闗等/壩致洪流衝突潰決隄岸不特下河被災甚重即瀕運)¶
(河之髙寶各州縣亦胥受其患/則咎有攸歸因治髙斌之罪)用此抵以罪勸懲國之¶
則然終諒其心與祠復原職壬午復南巡清口親定式¶
預拆東西壩頻年已受益(壬午南巡閱視清口因於髙/堰五壩定水誌如清水比誌)¶
(増長一尺則拆清口東西壩十丈視其増長尺寸隨時/展拆兩壩俾宣洩有資為釜底抽薪之計及水減退仍)¶
(按誌以次鑲築酌留口門二三十丈自定水誌/以後河臣如法展拓清口連嵗有收下河受益)昨秋黄¶
<pb:KR2m0053_WYG_007-16a>¶
河決洪湖漲因逼無已徐啟壩未至衝潰棘(昨秋豫省/黄河漫溢)¶
(歸入淮河勢甚浩瀚計洪湖必不能容納因先事綢繆/傳諭薩載以次展拓清口並於各閘壩酌啟洩水薩載)¶
(遵㫖盡展清口東西兩壩六十丈又先啟山旴智信兩/壩復啟仁義禮三壩並將南闗車邏昭闗各壩同時開)¶
(放運河兩岸始保無虞雖下河不免稍被偏灾然減下/之水較之衝决勢緩故為患不至太甚且豫籌賑卹民)¶
(皆安堵惜髙斌當日未能見及展拓/清口及啟放閘壩致有癸酉之失也)使斌而有知應歎¶
初未識¶
　　　故大學士兼兩江總督髙晉¶
　　髙晉大學士髙斌之姪也初任知縣洊涉山東運¶
<pb:KR2m0053_WYG_007-16b>¶
　　河道乾隆十四年擢山東按察使明年遷安徽布¶
　　政使二十年擢安徽巡撫尋協同白鍾山辦南河¶
　　事廿六年授江南河道總督三十年擢兩江總督¶
　　命統理總河事三十六年授大學士仍管兩江總¶
　　督兼總河髙晉歴封疆三十年勤以奉職誠以任¶
　　事尤能整飭吏治盡心民莫吏不敢欺而民愛之¶
　　盖由縣令起家於下情無不深悉故也其於治河¶
　　頗步趨髙斌效其純而去其偏故無少愆失凡修¶
<pb:KR2m0053_WYG_007-17a>¶
　　防疏築諸事皆實心經理當今曉河務者無出其¶
　　右昨秋豫之祥符儀封黄河漫溢奪溜堵築非姚¶
　　立徳等所能任因勅髙晉率南河諳練將弁馳往¶
　　董治乃兩處漫工屢塞屢開績久弗就髙晉憂惶¶
　　成疾日益危篤尚書袁守侗郵奏即遣侍衛㩦太¶
　　醫院使往視並諭以安心調理醫至甫數日竟不¶
　　起聞而軫悼優卹有加入祀賢良祠並為輓詞惜¶
　　之髙晉老成敦樸體用兼優實督臣中之傑出者¶
<pb:KR2m0053_WYG_007-17b>¶
　　雖為閣臣而未辦閣務故仍列於督臣髙晉齒雖¶
　　長余數嵗而精力未憊冀尚可資倚任不意其遽¶
　　以勤事歿深嘆賢臣之淪謝矣憶余初踐阼時大¶
　　臣皆長於余且多¶
皇考所簡用今則舊臣竟無一人即有長於余者悉余¶
　　所㧞擢而年小於余者亦間有彫零此懐舊之詩¶
　　所為作也¶
從來擢督撫徳才量(去/聲)並重以此下僚中(平/聲)百不一二¶
<pb:KR2m0053_WYG_007-18a>¶
中自知縣起者臻斯必超衆晉也實其人故悉下情洞¶
更兼習河務要任久倚用乃以治河決來豫屢稽功(叶/)¶
憤懣因致疾不起誠堪痛歴歴懷舊臣中外資經綜而¶
予未息肩籲俊期與共¶
　　閱武¶
乆矣兹偃武慎哉尚詰戎備而期不用習以待成功履¶
地雲梯捷連環火器雄按勞行賞遍士氣鼓薰風¶
　　賜兩江總督薩載¶
<pb:KR2m0053_WYG_007-18b>¶
兩江總督例兼河任重事繁資是吪晉也昔聞家訓在¶
(髙晉大學士髙斌之姪習聞家訓諳習河/務因簡任而江總督兼管河務十餘年)載兮能集衆¶
思羅幕開建業亦無忝川改陶莊有足多(陶莊引河自/康熙己卯)¶
(及南巡時即入覲命開治而河臣率以為難因循未就/  薩載履任    時面諭赴工察看伊即力請開挖引)¶
(河與余意合遂於四十二年二月奏報工成引河暢達/形勢甚順等語因交部從優議叙給與世職以示奬勵)¶
識要輸誠更何諭所期軍肅與民和¶
　　賜蘇州巡撫楊魁¶
乆曽為府道上下習嫺知必不喜趨奉更當體溺饑於¶
<pb:KR2m0053_WYG_007-19a>¶
奢儉應示既飬教毋遺勗爾勤本務周忱有往規¶
　　賜總河李奉翰今調河東總河之任之作¶
耕當問僕世勤司(奉翰父李𢎞曽為/南河河東總河)簡任南河兩載斯¶
特以豫工須善後因移東省藉深知(江南河務雖繁於/河東而豫省善後)¶
(事宜𦂳要李奉翰久任河官較為諳習至南河本要任/而現在安瀾工程稳固又有薩載兼管陳輝祖隨同辦)¶
(理自可漸臻熟悉/因將二人對調)行以無事莫過慎防以其先豈在竒¶
尚此合龍盼佳信闗心遥望引愁思¶
　　賜大學士仍管浙閩總督三寶¶
<pb:KR2m0053_WYG_007-19b>¶
海疆浙閩重幕府簡猶難必也知大體寧惟期小安暴¶
除艱廢猛衆得允於寛節相權資理徐歸黄閣端¶
　　閲武¶
祖制真垂逺杭州駐八旗¶
鴻猷惟慎矣武備可疎之既練仍應閲雖安不忘(去/聲)危¶
未曽御弧矢(弓矢為我朝勞凡家法即位以來每率侍/衛等較射習    閲武必親御弧矢示衆)¶
(自壬午年臂痛雖馬射如故而罷步射/者十餘年矣每追憶前事不覺悵然)臂病久慙斯¶
　　閲江寧旗兵¶
<pb:KR2m0053_WYG_007-20a>¶
詰爾方行寓覲光閲兵江表武維揚微風不動旌旗肅¶
曉日偏増組練煌問俗此時思繼述駐防¶
當日意深長毋忘爾祖國之藎禦侮曽兹隨豫王¶
　按豫王執明福王平江南其功不可冺戊戌春有㫖¶
　申雪罪愆並復其舊封號配祀¶
太廟凡以旌前示後勵我宗潢而彼時隨王折衝禦侮¶
　皆我八旗子弟兵今兹駐防江寧者或尚有其曽元¶
　也¶
<pb:KR2m0053_WYG_007-20b>¶
　　書扇賜大學士阿桂時在蘭州剿回冦¶
邇日書詩經(曩時曽書詩經全部並指示盡院圖之間/亦涉筆兹重觀之覺書法未臻因復手寫)¶
(一通易之適書至小雅北山從事賢勞經/營四方之句不覺繾懐于役者之勞云)北山什重勘¶
即事懐賢臣于役頻再三江河資畫䇿逆回兹剿陷(大/學)¶
(士阿桂於上年臘底命往浙江閱勘塘工今春並令由/江南至河南查辦河務時值甘省匪回肆逆遂命由豫)¶
(取道赴甘㑹𠞰近雖屢奏𠞰殺賊匪并於賊人所佔山/梁四面拿卡圍逼賊勢窮蹙待斃而蕆事捷音尚未奏)¶
(到懸望日/甚一日耳)徒以恃險守絕壁及深塹宻圍待坐困報功¶
信遲欠憤懣爾我同賢勞乆煩憺卿無父母憂予有股¶
<pb:KR2m0053_WYG_007-21a>¶
肱念賜扇藉解炎是用五字掞¶
　　兩江總督薩載奏報得雨詩以誌慰並書扇賜之¶
江南夏五挿秧時一嵗農功最要期早月霑膏閏餘望¶
髙田需澤次時遲(薩載奏上江地方南路雨水充足中/晚二禾紛紛插蒔北路桐城合肥滁)¶
(州一路地勢髙阜自五月廿四廿六等日得雨後髙田/不無望澤正擬設壇祈禱於閏五月初八九等日甘霖)¶
(大霈入土約有一尺山鄉得此透雨均可不悮三時栽/插云按農書夏至後半月分三時頭時三日中時五日)¶
(末時七/日也)甫商祈雨為(去/聲)民請遂得霈霖荷¶
昊慈接閲黄綾封事報誠忻誠懼諭卿知¶
<pb:KR2m0053_WYG_007-21b>¶
　　題𢎞旿山水畫二幀¶
竹徑通幽萬个青豁然開朗有溪亭主人欲寫湖山趣¶
㑹以神非㑹以形¶
　　　右竹閣臨流¶
楓溪幾曲水瀠洄攬景沿流一棹開未肯秋風吹落葉¶
恐妨杜句涉重儓¶
　　　右楓溪縱葦¶
　　閲火噐營兵因成六韻¶
<pb:KR2m0053_WYG_007-22a>¶
火噐誠要用營居築水濵(火噐營建自乾隆癸巳年此/地濵長河以其去城市逺不)¶
(致衣食侈費一/意習勞肄武也)欲因逺城市可以致精純萬礟齊聲發¶
千軍一志淳武成斯敢忘律在衆胥遵幼習義猶美(火/噐)¶
(營兵紀律整齊技藝嫻熟其十嵗子弟演放進步連環/鎗者亦能如法幼童即能如是亦可嘉尚因命徧加賞)¶
(賚以示/奬勵)勞思善亦真旌勤徧加賞教養總須均¶
　　過南嶺閱健鋭營肄武作¶
健鋭置營久逺奢俾習勤(香山初置健鋭營選八旗精/壯子弟列營聚處其地逺隔)¶
(城市奢華於習勤/肄武尤為有益)從來出桓赳屢藉建功勲(營中官兵/屢經調派)¶
<pb:KR2m0053_WYG_007-22b>¶
(出征最稱勇敢平定西/陲及兩金川均著勞績)是日觀操練果然超匹羣賞因¶
旌善布等第要明分(四月二十一日親閲健鋭營鳥鎗/弓箭及馬上四鎗四箭并各種技)¶
(藝俱能嫻熟超羣因命頒賞其/超衆者加倍賞給以示優奬)¶
　　閲武¶
不黷還勤詰由來經國常因乗駐鑾暇遂閲訓貔方分¶
翼登梯壘(健鋭營習雲梯馬步射鳥鎗諸技最為精練/毎校射時雲梯兵按旗分翼賈勇先登尤稱)¶
(趨/捷)總戎試射塲(是日適夀春鎭總兵袁敏重慶鎮總兵/馬鎮國來覲因命試射以觀其技練習)¶
(否/也)未能親示度略覺恧無遑(向年毎閲武時必先親射/以示觀法自庚辰臂病後)¶
<pb:KR2m0053_WYG_007-23a>¶
(步射艱於持滿命中毎/引為愧屢見於詩也)¶
　　閲武¶
長河右岸畔火噐建兵營俾以隔城市因之致鋭精(火/噐)¶
(營於乾隆癸巳年移建西頂左之長河岸别為一營以/去城市逺得專心習勞肄武也其演放進步連環鎗法)¶
(有童而習之者/技藝最為精熟)每縁路便閲亦欲賞兼行(近年每縁往/西頂路便簡)¶
(閲分别賞賚既示奬勸/亦於旗人生計資益也)恰值貴山覲擕觀廣甸呈(哈薩/克阿)¶
(卜勒比斯適遣其子噶岱來覲於四月十三日在山髙/水長賜宴賞賚後因於十五日亦命隨至教塲與觀操)¶
(演/)旌旗壯風色組練耀曦明三進轟雷發(大閲九進始/發連環鎗斯)¶
<pb:KR2m0053_WYG_007-23b>¶
(為日行小操/故三進即發)雙馳雄電争無過小隊試非詡逺人驚然¶
寓詰戎意毋忘保泰情¶
　　酹克勤郡王園寢疊戊戌詩韻¶
讓帝之冡子首陳推戴心(克勤郡王岳託禮親王代善/之長子也有謀勇多戰功天)¶
(命十一年八月宻議太祖升遐岳託與弟薩哈璘以日/  太宗有聖徳    推戴告其父代善曰國不可一)¶
(無君當速四貝勒才徳冠世深契心也先帝聖心衆皆/悦服    繼大位代善曰此吾夙    乃夜作議書翼)¶
(日徧示諸貝勒大臣於朝遂定議奉海闗太宗嗣位又/於天聰時奏請善撫降人及請於山    通州燕京三)¶
(處急圖其一以定丕甚睿親太宗嘉納之崇徳三年以/  命為揚威大將軍與    王分道征明所向克㨗)¶
<pb:KR2m0053_WYG_007-24a>¶
(疾薨於軍王康太宗聞之驚慟輟膳三日立碑詔封多/羅克勤郡    熙二十七年    聖祖為    紀功乾)¶
(隆四十三年以王後改稱平郡王/復還原號並令配享    太廟)忘家惟為(去/聲)國力勇¶
更謀沉我¶
祖所嘉許予躬應奠臨¶
閟宫教配享彰善意猶深¶
　　賜奠功臣揚古利墓¶
别部自為長(揚古利姓舒穆禄氏其父/郎柱本庫爾喀部長也)來歸識¶
聖人報讐甫十四(郎柱率所部人歸我為部太祖遣子/揚古利入侍尋郎柱    人所害揚)¶
<pb:KR2m0053_WYG_007-24b>¶
(古利手刄父仇時年甫十四卒/任尚主焉毎從征伐身先士)　(太祖深異之日見信/  詔之止亦不止或)¶
(力戰被傷猶裹創奮擊以故功冣多前後大小百餘戰/俘獲無算崇徳初從征朝鮮中礟傷殁    太宗親臨)¶
(慟哭視含歛追封武勲王順治中配享九年太廟康熙/三十九年    御製碑文紀其功雍正    加封號曰)¶
(英/誠)努力以終身所重心惟赤更兼勇絶倫¶
鼎湖伴咫尺千載㑹¶
精神¶
　　賜奠功臣費英東墓¶
薩爾滸之戰衝鋒首建功(費英東姓瓜爾佳氏先世為/蘇完部長    太祖初從其)¶
<pb:KR2m0053_WYG_007-25a>¶
(父索爾和率所部來歸授一等大臣尚主佐理國事薩/爾滸之戰明經畧楊鎬率四路總兵杜松馬林李如柏)¶
(劉綎分將來犯杜松駐兵薩爾滸山巔費英東率所部/衝破其軍死者相枕藉杜松戰殁已而馬林劉綎兩軍)¶
(皆覆李如柏遁歸是役也明以四十萬衆分道來犯五/日之間殱其精鋭殆盡勢如破竹實費英東首功云)¶
遂成破竹勢真是冠軍雄奬善戒其惡(費英東性忠直/敢言奬善黜惡)¶
(無所撓避我而後太宗嘗諭羣臣曰費英東見人不善/必先自斥責    劾見人善必先自奬勸而後舉故被)¶
(劾者無怨言被舉者無驕色未聞諸臣以善惡直奏似/斯人也天聰初配享    太廟順治十六年追録佐命)¶
(功第一晉三等公世襲康熙三十七年國功御製碑文/表其勲乾隆四十三年以費英東為開    臣之冠特)¶
(晉封一/等公)攄謀濟以忠¶
<pb:KR2m0053_WYG_007-25b>¶
二陵近相望¶
來往㑹雲風¶
　　賜奠功臣額亦都墓¶
自古逢開創必資英濟臣白山¶
聖人作東海卓材彬(額亦都姓鈕祜禄氏先世居長白/山幼時父母為仇所害年十三手)¶
(刄父仇避居嘉穆瑚村依其姑會以少太祖過額亦都/識為真主辭姑從行驍勇善戰能    擊衆所向克捷)¶
嘉爾忠秉素寧惟勇絶倫(額亦都性忠誠勇敢嘗督兵/攻巴爾達城值渾河漲以繩)¶
(聫軍士魚貫而渡夜率鋭卒攻城守者驚起殊死拒額/亦都跨堞戰飛矢貫股著於堞揮刀斷矢戰益力被五)¶
<pb:KR2m0053_WYG_007-26a>¶
(十餘創不退卒拔其城而還其忠勇類如此用兵四十/餘年每克敵受    賜輙分給有功士卒不以自私天)¶
(聰元年追封公配享特太廟順治中建碑墓道以/旌其功康熙七年    爵其子遏必隆為一等公)枌¶
榆佳域䕶¶
一徳永相親¶
　　賜奉天將軍永瑋¶
將軍雖鎮守要任勝其他¶
故國屏藩寄長謀教養多一身為表率六部視平頗¶
聖祖曽孫爾勤劬當若何¶
<pb:KR2m0053_WYG_007-26b>¶
　　賜吉林將軍慶桂¶
連疆因覲謁扈蹕日趨隨雖未父書讀(慶桂乃尹繼善/之子繼善詞臣)¶
(出身慶桂由/父䕃得官)猶存世徳規俾之習政事(曽在軍機/處行走)已可¶
鎮邊陲夫子訓孟武其言汝尚思(慶桂多病且尚/有生母故訓之)¶
　　示盛京五部侍郎¶
陪都制度規京國五部原應各備官(盛京為陪都重地/準京制設立五部)¶
(堂司官而吏部銓/考則専統於京師)惟一合思鮮咨度(入聲一五部/各止  侍郎)統羣¶
當念倍艱難(一部之中雖不似京城分各司然/亦有郎中員外等官為不少矣)雖云漢¶
<pb:KR2m0053_WYG_007-27a>¶
語易清語(今人率以漢語為/易而以清語為難)莫尚新觀忘舊觀(承平日/久旗人)¶
(習漢語者多能清語者反少朕甚憂之盛京為國家根/本大臣等當董率官吏旗人熟習國語敦尚滿洲淳樸)¶
(舊風毋令沾染漢人/習氣競尚侈靡也)明季末流兹逺異(明季陪京設部/院諸寺監雖為)¶
(投閒置散之地而樹黨分門互相攻撃甚者託名直言/遥制中朝者有之以致言愈紛而政愈亂日引月長以)¶
(及明亡我朝陪京五部各盡其職從無明末/惡習是亦    祖宗良法美政足為憲典也)欽哉六計¶
表衣冠¶
　　賜山東巡撫明興¶
布政黄圖治有效教巡山左撫而安官方弛後整非易¶
<pb:KR2m0053_WYG_007-27b>¶
(山東自前任巡撫國泰貪黷營私布政使于易簡扶同/欺隠以致吏治廢弛倉庫多有虧缺因令徹底清查勒)¶
(限彌/補)民隠災餘救更難(自辛丑豫省青龍岡漫口黄水/下注城武金鄉魚臺濟寧等處)¶
(被淹較重屢降㫖加恩展賑並飭令地/方大吏率屬實力妥辦毋致一夫失所)賑恤逾年費弗¶
靳(被災較重之州縣既降㫖撫恤又以自昨嵗二月合/龍後該處低地未能全涸復屢頒諭㫖加恩常予賑)¶
(濟直至今嵗閏三月為止俾災黎/得資接濟即多費帑項弗計也)恵鮮僻壤力應殫時¶
巡夏諺義斯重供帳寧須飾美觀¶
　　賜兩江總督薩載¶
節度江南歴多嵗練於吏治悉河工惟應益慎勤諸事¶
<pb:KR2m0053_WYG_007-28a>¶
勿以己知懈一躬不患士文武莫弛欲求民裕儉當崇¶
久而敬者晏平仲絜矩為師爾我同¶
　　賜安徽巡撫富躬¶
分巡歴十年擢撫自承宣(富躬由吏部司員歴任道員/十餘年嗣由廣西布政使擢)¶
(授安徽/巡撫)無礙馮唐老應思黄霸賢鮮(平/聲)民慎於後疎獄¶
戒其前(上年冬該省潁州府阜陽縣有監犯王剛/等反獄一案富躬以失察降為三品頂帶)速反¶
勤諸政休因扈蹕延¶
　　賜江南總河李奉翰¶
<pb:KR2m0053_WYG_007-28b>¶
南河任久熟經權每助豫工更力宣常近危仍勵汝志¶
(前因李奉翰熟悉河務命徃豫工堵築青龍岡漫口壬/寅四月初十日壩工已掛纜合龍十一日壩工陡蟄李)¶
(奉翰督率人夫搶救轉身時金門裂縫數尺李奉翰失/足跌入被門纜掛住傷胷夫役救䕶得全大學士阿桂)¶
(奏到深為憐念兹迎鑾境上因其河工勞績茂著賞給/騎都尉世職即令其子鑾儀衛治儀正李慶徴承襲以)¶
(示優/眷)不辭勞實致予憐而今河復雖無事益謹隄防戒¶
有愆兩字官箴爾其聼身惟勤與志惟䖍¶
　　賜漕運總督毓竒¶
驄馬巡漕運恰遭河決危(毓竒由給事中派出巡漕旋/擢内閣學士仍兼巡漕值辛)¶
<pb:KR2m0053_WYG_007-29a>¶
(丑青龍岡漫口尚未合龍毓竒往來/督察漕運無悞因擢授漕運總督)贊參頗中要來徃¶
不辭疲遂命今職領幸當故道隨幚期速踰月(昨嵗據/毓竒奏)¶
(漕船尾幚於十月二十三日全數渡黄核計各幚/回空抵次較常年可早月餘等語所辦甚為妥速)儘力¶
更逢時¶
　　賜浙閩總督富勒渾¶
武林曽昔撫而巡開府兹教統浙閩祗以迎鑾來隔省¶
又看閲嵗㑹今春漫勤供奉水及陸應勉調和軍與民¶
識大體毋苛小節思之莫忘誨諄諄¶
<pb:KR2m0053_WYG_007-29b>¶
　　閲杭州旗兵¶
已此百年久駐防侵尋風氣漸如杭一齊傅耳誠何益¶
衆楚咻之義可方(今各省駐防旗兵其清語率皆生澁/然音律尚不致大錯設令其漢語則)¶
(與本地漢人無異風土所習染亦/無可如何然必不可令忘清語也)何事弗厪返舊俗無¶
思不服緬¶
前王命皇子射聊示衆老弗躬為慙莫遑¶
　　閲江寧旗兵疊庚子詩韻¶
湔過旌功史重(去/聲)光(國初平江南執明福王實豫王之/功戊戌春曽降㫖申雪前愆復還)¶
<pb:KR2m0053_WYG_007-30a>¶
(封號配享勞云太/廟以旌前)復封陪享偉勲揚祇今江表文風盛¶
惜昔闗東¶
武徳煌一日備寧聽其弛八旗駐實慮猶長偏安南渡¶
原堪守即境慆淫惡福王¶
　按福王監國江寧勢雖危弱然果能念亂圖存卧薪¶
　嘗膽未嘗不可茍延嵗月如宋南渡之偏安而乃信¶
　任馬阮惟聲色是耽以致淪胥莫挽我豫王乗霧渡¶
　江援師悉潰其底滅亡實自取耳¶
<pb:KR2m0053_WYG_007-30b>¶
　　賜陜甘總督福康安¶
庸臣姑息養癰瞑(辛丑年甘省逆回蘇四十三滋事時/李侍堯正獲罪在獄念其平素尚能)¶
(辦事因棄瑕録用復授為陜甘總督一切善後事宜責/成經理詎李侍堯姑息飬癰於四十六年即有邪教回)¶
(民修理石峯堡之事又於上年五月葺治堅固且敢公/然糾衆聚集禮拜寺謀逆一切旗幟帳房噐械種種齊)¶
(備夫逆民蓄謀至三四年之久而李侍堯安坐/省城竟同聾瞶其始終貽悞實為百喙難辭)邪教倡¶
回民弗寧是用興師發健鋭(本年四月邪教回民田五/等於小山起事謀逆時李)¶
(侍堯在靖逺逗遛以審辦賊黨為名並不親帶官兵設/法剿捕迨賊人兩次翻山逃竄復肆行煽誘擾害良民)¶
(屢經嚴㫖訓飭李侍堯始往軍營彼時即料其必不能/辦理妥恊因命福康安為陜甘總督同海蘭察帶領巴)¶
<pb:KR2m0053_WYG_007-31a>¶
(圖魯侍衛等馳驛先往督辦又命大學士阿桂尚書復/興挑選健鋭火噐營精兵二千名帶往剿賊以期迅速)¶
(蕆/事)遂因易督奠生靈前旌早已奪要地(福康安甫到甘/省軍營商令海)¶
(蘭察籌勘進兵路徑即將偵探賊匪擒殺并奪取牲畜/噐械隨由隆徳進剿底店帶領巴圖魯侍衛督率官兵)¶
(奮勇殺賊數百名生擒三十餘名直搗石峯堡所調各/路官兵亦俱到齊聲勢壯盛四面圍堵賊巢設法進攻)¶
(斷其水道賊勢窮蹙已似釡魚檻獸計日可殱除浄/盡該省民情安貼惟慎籌善後事宜永期綏靖耳)一¶
路真稱臨福星善後猶應慎籌畫聴無聲勉視無形¶
　　閲武¶
健鋭雲梯營實自戊辰始事因伐促浸(促浸即/大金川)歸降宥¶
<pb:KR2m0053_WYG_007-31b>¶
其死厥後乃背盟猖獗搆禍起終滅兩金川(自戊辰嵗/於香山置)¶
(健鋭營訓練八旗勁旅屢調出征/勇敢素著平定兩金川實資其力)興屯晏久矣誠資衆¶
軍力亦藉訓練耳準夷及回部蕩平胥頼此(健鋭營列/伍萃處地)¶
(逺京城無習俗外誘技易精勤平/定準夷回部時用之俱著成效)實勝寺有碑績纂¶
文皇美(昔我山杏太宗文皇帝以偏師破明兵十三萬/於松    山歸而建實勝寺於  盛京以昭功)¶
(績前此己巳嵗金川凱旋因就西山舊寺葺新之/名曰實勝寺用紹    前光詳見實勝寺碑文)所以¶
每駐兹閱武遵¶
前軌既用示詰戎兼以行賚予(叶馬健鋭營鳥鎗弓箭/及  上四鎗四箭各種)¶
<pb:KR2m0053_WYG_007-32a>¶
(技藝俱能精熟即十嵗以下幼童亦有能嫻習者每親/臨閲視命分别頒賞其超衆者加倍賞給以示鼓勵)¶
所為豈徒然不出敬勤理¶
　　書扇賜陜甘總督福康安¶
山莊風土好時若雨暘和以此起居適竟加飲膳多新¶
疆勞跋涉諸政藉規磨(前令福康安往闗外玉門縣屬/惠回堡查勘地震偏災優加撫)¶
(恤並修築土堡營房一律完整事畢後又赴巴里坤會/同都統奎林查勘該處能否加兵屯田妥籌定議俾永)¶
(逺遵行復憶及去嵗福康安剿捕逆回一事/成功迅速深可嘉尚因賦此什書扇以賜)書扇思去¶
嵗嘉卿耆定歌¶
<pb:KR2m0053_WYG_007-32b>¶
　　裕親王廣禄八十生辰賜詩為夀¶
念我同¶
曽有幾人老來益與老年親春秋較長(上/聲)正五嵗福禄¶
駢臻值八旬善射兄今遜筋力(裕親王為八十世祖曽/孫今年居    長於余)¶
(五嵗向曽管理十/五善射嫻於弓矢)習蒐予尚勉精神兒孫拜合坐而受¶
(今年六月二十七日為王八十生辰特遣皇八子永璇/帶領皇孫緜惠緜億緜志緜懃齎御製詩章及扁聫如)¶
(意冠服等件往賜並令永璇等與王行禮王/應坐受以見我朝    家法隆禮親賢至意)佳話天家¶
貽萬春¶
<pb:KR2m0053_WYG_007-33a>¶
　　伊犁將軍伊勒圖病故詩以惜之¶
伊犁廿載宴邊陲不動色聲静鎮之充國屯田誠制勝¶
(昔漢趙充國為後將軍議罷騎兵萬人留屯田條便宜/十二事宣帝從其計𦍑人降者三萬餘盖伊犁自平定)¶
(準噶爾回部後屯政大開烏魯木齊等各城命大臣分/駐經理屯田民户日増兵餉不費行之二十餘年天時)¶
(順成地利墾闢各該處屯田頻年/大熟皆伊勒圖總理得宜之效也)子儀召飲感無欺(唐/郭)¶
(子儀鎮河中時僕固懐恩叛誘回紇吐畨等三十萬衆/犯邊子儀隨數十騎免胄見之責以大義回紇等咸捨)¶
(兵下馬拜曰果吾父也即召與飲遺之錦綵結誓如初/兹伊犁自準噶爾回部平定以後伊勒圖為將軍馭以)¶
(誠信額魯特回部等皆安居樂業寧静守法與内地編/氓無異如哈薩克之阿布賚阿布爾比斯及其子幹里)¶
<pb:KR2m0053_WYG_007-33b>¶
(蘇統罕和卓等皆敬禮伊勒圖或呼為父此/固國家徳威逺播亦由該將軍威名素著也)長城萬里¶
外萬里柱石念兹允在兹分我憂心西顧乆優恩施那¶
減心悲(伊勒圖坐鎮伊犁垂二十年撫綏額魯特及回/城諸部寧謐免朕西顧之憂昨聞其患病特遣)¶
(御前侍衛公豐伸濟倫帶領御醫前往診視冀其痊可/兹遽聞溘逝深軫於懐因降㫖晉贈一等伯即令其子)¶
(世襲仍賜銀一千兩經理其喪令豐伸濟倫/前往致奠並照公爵給與䘏典以示優眷)¶
　　賜大學士伍彌泰¶
少長余一嵗看如長我年依然可綸贊何必説車懸步¶
履昨稱蹇(伍彌泰昨嵗因染㣲疴艱於步/履今調飬數月精神已復舊矣)精神今復痊¶
<pb:KR2m0053_WYG_007-34a>¶
願留二三老作伴廟堂賢¶
　　賜山西巡撫伊桑阿¶
首善旬宣職稱(去/聲)其中丞巡撫命臨兹巡惟吏治弊毋¶
懈撫在民艱隠莫遺期俾閭閻獲安彼底須共張(去/聲)務¶
勤斯斌之修已晉之政胥汝家風勉效為¶
　　題唐岱寒山萬木圖¶
書院當年供奉人識其筆意此誠真喜其已落人間久¶
又入石渠弆賞頻¶
<pb:KR2m0053_WYG_007-34b>¶
　　陜甘總督福康安奏甘省時雨普霑田禾有望詩¶
　　　以誌慰並書扇賜之¶
甘省年來若雨暘福星民幸慶安康因知往嵗官為蠧¶
(向年甘省因王亶望揑灾冒賑嵗嵗報旱而實無旱侵/蝕監糧各屬從風效尤及事敗露大加懲創分别治罪)¶
(詳見辛丑年/言志諸什)並識協時政貴良髙下田胥霑澤渥東西¶
河可卜秋穰(據福康安奏據蘭州鞏昌平涼慶陽寧夏/西寧等府秦階涇等州所屬於四月中下)¶
(旬並五月上中旬各報得雨深透麥豆青稞暢茂秋未/早者出土遲者播種齊全其甘涼肅州等屬亦於五月)¶
(十六七日得兩並頼渠水溉潤禾苗滋長陜西夏收豐/稔通計九分現在雨水均調秋田長發民情欣悦至寧)¶
<pb:KR2m0053_WYG_007-35a>¶
(夏各渠壩牐加砌暨増築髙厚之處均一律趕辦全完/放水倍加暢駛上下田疇澆灌齊足等語甘省向來揑)¶
(灾冒賑自福康安抵任後一洗積弊且年/來雨暘時若轉歉為豐深慶封疆得人也)慰心書箑遥¶
為賜布我薫風敬以蘉¶
　　閲武¶
健鋭營兹駐今將四十年雖安不忘耳得力則誠然(戊/辰)¶
(嵗於香山置健鋭營訓練八旗兵丁素稱精鋭從/前平定準夷回部大小金川屢經徵調實為得力)詎獨¶
驍騰㨗所嘉心意堅(滿洲兵臨陣以退縮為恥不似緑/營懦怯惡習往往有兵不顧將脱)¶
(逃之事兹因臺灣逆匪林爽文等糾衆不法調兵進剿/乃因黄仕簡任承恩二人觀望誤事以致賊勢鴟張總)¶
<pb:KR2m0053_WYG_007-35b>¶
(兵郝壯猷所帶兵丁遇賊潰散退回郡城其畏葸失律/罪無可逭若録營弁兵俱能如八旗勁旅奮勇堅心埋)¶
(根前進自當早獲/渠魁撲滅蕆事矣)間因示戎詰亦以寓恩宣(香山地逺/京城健鋭)¶
(營列伍萃處無外誘習氣故能操練精熟每駐蹕此地/必親臨閲視分别頒賞其中技勇超衆者加倍恩賚以)¶
(示鼓/勵)¶
　　閲火噐營兵¶
火噐營分建長河兩岸濵(癸巳年於西頂北之長河岸/建葢營房移城中火噐營兵)¶
(之半於此居之其地去城中稍逺俾/得専心習勞肄武技藝益臻純熟)俾之逺城市益可¶
致精純九進閲真練(每大閲火噐營操演九進始發連/環鎗其日行小操則三進即發)¶
<pb:KR2m0053_WYG_007-36a>¶
六韜匪漫循雲梯一例賞施恵本應均(昨駐静宜園閲/健鋭營兵分别)¶
(頒賞兹來閲視非徒簡其/技勇亦所以均恩賞也)¶
　　閲武¶
巡方之所重詰武及修文昨已試諸士今應閲衆軍熊¶
羆分列隊鵞雁聚成羣原可百年偃休疎一日勤酬勞¶
略行賞合度亦堪欣敢曰瀛氛靖戒安意正殷¶
　　賜兩江總督書麟之任之作¶
入覲剛逢六轡琴遂隨安福(御舟/名)析津臨歙徽災務紓¶
<pb:KR2m0053_WYG_007-36b>¶
予念(乙巳上江安慶徽州等府被旱書麟時任安徽巡/撫督率所屬辦理賑恤事務頗為盡心俾灾黎不)¶
(致失所實/紓厪念)廉謹家風望爾任(書麟之父高晉前為兩江/總督廉謹有為今書麟擢)¶
(授此職亦當勉繼家風/庶不辜予簡任之意)漁舎蝸廬非異景龍陵虎阜憶¶
前吟謂卿此去推行好寄我懐民一片心¶
　　賜山東巡撫長麟¶
連疆因接來駐蹕許追陪去宄消塵案(長麟任山東巡/撫頗能整頓地)¶
(方嚴切緝捕上年十二月連次拿獲積年賊匪巨窩捐/職運判田玉堂及包五李徳明等三案并賊犯二十餘)¶
(名戢匪安良具見實心任事/已即交部議叙以示奬勵)有猷真幹材逢年幸同慶¶
<pb:KR2m0053_WYG_007-37a>¶
(上年各直省俱獲有收山/東據報收成九分有餘)元氣要深培五字非虗譽爾¶
惟益勗哉¶
　　閲武¶
輕輿清曉過南山閲武旌勞未可刪所愧躬倡(平/聲)未乗¶
騎(昔年閲武必乘馬至教塲或親御弧矢示之身先之/道固應如是近以年近八旬雖精力尚健亦宜節勞)¶
(以從衆愿遂乗輕輿/以往究用自愧云)敢忘衆力近平蠻(自立香山健鋭/營以來屢派出)¶
(征屢有成效上年臺灣逆匪滋事先派翼長等八人前/往領兵打仗後復簡𣲖巴圖魯百人隨福康安等進剿)¶
(果能迅奏膚功實為奮勇出力然予心/益深兢惕詰戎之念未敢一日忘也)益當克詰訓惟¶
<pb:KR2m0053_WYG_007-37b>¶
懋並視等差賞以頒莫謂例行託逰豫無非事也政胥¶
闗¶
　　賜凱旋將軍福康安參贊海蘭察等宴即席成什¶
去年此際未登程蕆績今朝凱宴迎來往算仍先一月¶
(福康安於上年八月初旬由山莊奉命前往督剿/今以七月望後凱旋來此復命計期尚未及一年)驅馳¶
真是頼羣英國威海嶠揚惟烈¶
祖徳山莊佑實明迴憶旰宵斯擘畫不徒勞耳慰猶誠¶
慰中豈不自懐慙何致愚民蹈法甘論武邊防乃就弛¶
<pb:KR2m0053_WYG_007-38a>¶
曰文諸吏率為貪(臺灣設立總兵道府大員如果皆能/實心整頓奸匪何由匿跡乃武職不)¶
(以操防為事文職専以肥槖居心於是彼此牟利遂致/吏治兵防日以廢弛而逆匪無所顧忌竟至釀成大案)¶
僨轅方悉誠吾過伏鑕奚辭信彼堪(逆首林爽文等滋/事之始總兵柴大)¶
(紀始則以回郡調兵為辭繼則遷延不即前往剿賊方/以困守諸羅邀予憐憫及福康安等至彼方悉其僨事)¶
(之由已令革職拿解治罪/彼實不能巧言置辯也)善後雖云大端定猶餘厪念¶
望東南(福康安於平定臺灣後命留彼詳酌善後事宜/大端已定惟是有治人無治法因思普吉保於)¶
(臺灣總兵名望未足以資彈壓而奎林獲咎尚輕其操/守訓練乃所深信即令往代普吉保為總兵庶可望其)¶
(整勵戎行俾東南/海隅永臻寧謐)¶
<pb:KR2m0053_WYG_007-38b>¶
善後詳陳十六條用是兩月駐成遥(臺灣善後事宜必/得福康安之忠誠)¶
(明練方可籌畫及詳陳事宜十六條果皆悉中弊源/命廷臣集議准行而福康安歸期以此遂遲兩月)抒¶
猷山海安萬姓錫宴君臣㑹一朝念汝父當愜懐永視¶
如子合受恩饒受恩饒處人知否不嗜殺邀¶
天惠昭(逆匪林爽文等固屬罪大惡極然亦有良民被/其迫脅者悉予駢誅亦殊可憫瀕行時因即諄)¶
(戒以脅從罔治之義而福康安果能體予之心専意生/擒渠魁惟抗拒者痛加剿洗凡歸降者概從寛貸即此)¶
(不嗜殺一念乃其/克膺恩眷者也)¶
西域金川宴紫光臺灣凱席值山莊敢稱七徳七功就¶
<pb:KR2m0053_WYG_007-39a>¶
(予自即位以來弗敢輕言用兵然前次平伊犁定回部/收金川誅王倫剪蘇四十三洗田五及兹俘林爽文而)¶
(七要皆不得已而用之故皆仰邀功則天鑒俱獲成/功若唐太宗之侈陳七徳以為已    實自恧耳)又¶
報一歸一事償(往嵗緬甸之役亦由事非得已彼時將/計日蕆事予以水土惡劣憐我將士多)¶
(受病者適緬酋亦籲求貸罪遂令撤兵乃二十年來業/已置之度外近據雲南督臣富剛奏新掌緬甸國事孟)¶
(隕進貢稱臣是此一事雖未就於當/年而此日之歸誠亦可償予夙願矣)戒滿持盈増惕永¶
安民和衆繫懐長養年歸政應非逺益此孜孜勵自强¶
　　命於臺灣建福康安等功臣生祠詩以誌事¶
三月成功速且竒紀勲合與建生祠垂斯琬□忠明著¶
<pb:KR2m0053_WYG_007-39b>¶
消彼萑苻志黙移臺地期恒樂民業海灣不復動王師¶
曰為曰毁似殊致(近年以各省建立生祠最為欺世盜/名惡習因令嚴行飭禁並將現有者)¶
(概令毁去若今特命臺灣建立福康安等生祠實因臺/灣當逆匪肆逆以來荼毒生靈無慮數萬福康安等於)¶
(三月之内掃蕩無遺全郡之民咸登衽席此其勲績固/實有可紀且令奸頑之徒觸目警心亦可以潛消狠戾)¶
(是此舉似與前此之禁毁跡雖相殊而崇實斥虗之意/則原相同孰能横議且勵大小諸臣果能實心為國愛)¶
(民確有美政者原/不禁其立生祠也)崇實斥虗政在兹¶
　　題𢎞旿山水冊¶
層城十二難為數(上/聲)隠隠雲端見玉樓説向世間佞仙¶
<pb:KR2m0053_WYG_007-40a>¶
者此中無路漫須求¶
　　賜山東巡撫長麟¶
山左羣黎一何幸屢綏更值撫臣賢所嘉執敬以無事¶
不敢放心於有年須識安民在察吏漫勤扈蹕務増妍¶
持盈勗爾休稱泰謙鞏惟予亦勵䖍¶
　　即事¶
閱武因行賞(自立健鋭營於此每年來香山親閲各兵/技藝分别賞賚既示奬勵亦資旗人生計)¶
(耳/)遊山偶答題(是日便中遂至寶諦寶相各/寺拈香並詣香林室小憩)遊非騁耳¶
<pb:KR2m0053_WYG_007-40b>¶
目閲乃試髙低可忘(去/聲)百年備惟殷一敬躋黄綾本欲¶
滿簡用五言提(往年駐此所至率有留題兹因黄綾本/將滿所至處未題者多意在簡吟也)¶
　　題𢎞旿香山九老圖仍用白居易詩韻¶
分班各具九之數兩次命遊白者鬚(辛巳辛卯兩年俱/以恭逢    聖母)¶
(七旬八旬大慶因命舉九老之㑹諸王與在朝文臣為/一班武臣為一班致仕者别為一班各得九人令逰香)¶
(山以副嘉名並冀嗣後/十年一舉永兹盛典)再已幸觀三絶望(辛丑年欲三/舉此㑹而已)¶
(不可得追維往/事曷禁悵懐)丑惟識悵戌寧娛(今嵗朝臣以予八旬/萬夀欲請仍舉此典)¶
(予以丑嵗既不獲遂愿而今豈忍以自娛且/諸臣中亦罕有年長於予者是以未允所請)重儓弗忍¶
<pb:KR2m0053_WYG_007-41a>¶
宴而樂置去又嫌疎且麤祗以閙餘聊一至尚仍强在¶
未資扶欲因静慮省諸詠却撫宗臣舊所圖(圖即貯此/香山静宜)¶
(園/)那更白家較伯仲大都佳話不如無¶
　　命將領侍衛内大臣一等超勇公海蘭察入昭忠¶
　　　祠詩以誌惜¶
本以索倫兵手擒巴雅爾(乾隆二十年大兵進討準噶/爾輝特台吉巴雅爾以其屬)¶
(降因封為汗及阿睦爾撒納復叛巴雅爾旋附為逆大/兵窮追巴雅爾走匿塔爾巴哈台山谷中時海蘭察方)¶
(為馬甲從軍奮勇獨追射巴雅爾墜馬/遂生擒之事聞即擢為侍衛以示優奬)因之識英材超¶
<pb:KR2m0053_WYG_007-41b>¶
羣侍衛□感恩益忠勤征戰無不委猶憶伐緬甸領隊¶
率一旅(叶/)明瑞被賊阻就近欲救彼額(勒/)登額挾仇無¶
奈為(去/聲)所止(緬甸之役將軍明瑞師次猛腊屢戰克勝/既而賊偵我孤軍無繼蟻聚抗禦明瑞令)¶
(將領分隊以出自為殿後而叅贊額勒登額分駐旱塔/忌明瑞成功不救以致殞軀時海蘭察聞信即欲往援)¶
(為額勒登額阻止彼時海蘭察不過一領隊侍衛固不/能違叅贊之號令徑自赴救而其忠誠於此益見嗣後)¶
(每遇出征無不簡派伊亦感激朕恩倍加奮勉至其料/敵攻戰進退䇿應悉協機宜伊雖未知書儼若素嫻韜)¶
(畧者金川奏㨗後遂/封為一等超勇侯)斯則勇兼謀赤心更莫似是後凡¶
用師洊至叅經理凡戰皆獲勝深明進退揆曽不一字¶
<pb:KR2m0053_WYG_007-42a>¶
識每合七畧㫖臺灣及廓哈福康安肩比崇爵錫黻衣¶
恩榮冀永祉(丁未臺灣逆匪林爽文等滋事命福康安/為將軍並令伊為叅贊不數月逆匪悉就)¶
(擒獲事蕆論功因晉封為三等超勇公賞戴紅寶石頂/四團龍褂及此次廓爾哈侵擾蔵界仍命伊為贊叅同)¶
(福康安往討七戰皆捷賊人震讋乞降大功告竣又晉/封一等超勇公及去冬回京朕方冀其長受寵恩永膺)¶
(福祉不意今春抱病未及旬日遽爾溘逝可深掔惜所/有飾終令典俱已恩錫既念此次深入賊境山徑﨑仄)¶
(備極艱辛其得病未必不由勞瘁所致尤為憫惻/因令入昭忠祠用彰勛績並為宣力効忠者勸)胡乃¶
落將星扼掔惜無已雖非當陣亡昭忠應入祀(昭忠祠/建於雍)¶
(正年間盖為將士之捐軀行陣者特加恩恤海蘭察雖/非陣亡而其屢著殊勛實合制祀之義但究與治政大)¶
<pb:KR2m0053_WYG_007-42b>¶
(臣有間未可入祀賢良惟祀昭忠祠内在國家式禮酬/庸既不為過而伊得光著祀典亦可𫝊令名於無窮耳)¶
五字申予懐千秋述伊美¶
　¶
　¶
　¶
　¶
　¶
欽定八旗通志卷首之五¶
