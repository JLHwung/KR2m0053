# -*- mode: mandoku-view; -*-
#+TITLE: 欽定八旗通志
#+DATE: 2015-08-24 22:53:07.652599
#+PROPERTY: ID KR2m0053
#+PROPERTY: BASEEDITION WYG    
#+PROPERTY: JUAN 卷一百九十九 
<pb:KR2m0053_WYG_213-1a>¶
欽定四庫全書¶
　欽定八旗通志巻一百九十九¶
　　人物志七十九¶
　　大臣傳六十五(漢軍正白旗四文楊宗仁禮蔡良/  魏經國  楊  乾  石  哈)¶
　　　　(孫國璽/)　(三泰/)　(何立柱/)¶
　　　　楊宗仁¶
　　　楊宗仁漢軍正白旗人由監生於康熈三十五年¶
　　　授湖廣慈利知縣四十年五月調藍山四十四年¶
<pb:KR2m0053_WYG_213-1b>¶
　　　總督喻成龍巡撫趙申喬疏荐卓異遷甘肅階州¶
　　　知州四十五年遷蘭州同知四十九年十一月總¶
　　　督音泰巡撫鄂竒復疏荐五十年五月遷臨洮知¶
　　　府五十二年以巡撫岳拜疏荐老成練達熟悉番¶
　　　情授西寧道五十三年七月遷浙江按察使五十¶
　　　四年十一月丁父憂五十七年八月補廣西按察¶
　　　使旋署廣西巡撫十一月擢廣東巡撫五十八年¶
上以直省錢糧&KR0220;空甚多令各督撫立法清理宗仁疏言¶
<pb:KR2m0053_WYG_213-2a>¶
　　　粤東&KR0220;空現在嚴飭各属勒限追完至於防杜将¶
　　　來惟督撫司道府㕔交相砥礪勿藉事勒索無論¶
　　　正雜錢糧知府照例不時盤查庫銀隨征隨解米¶
　　　穀實貯在倉毋許&KR0220;缺若州縣自行花費知府寧¶
　　　肯代為彌縫甘蹈分賠之嚴例州縣既無由那移¶
　　　掩飾即&KR0220;缺諒必無多亦易補足倘敢徇縱除本¶
　　　官嚴行治罪上司從重議處庻上下皆知&KR0008;惕若¶
　　　地方有不得已之公務那用難責州縣獨賠又難¶
<pb:KR2m0053_WYG_213-2b>¶
　　　使倉庫&KR0220;缺應以督撫等所得公項銀抵補如不¶
　　　敷仍設法公捐總不致課帑虚懸於清釐&KR0220;空不¶
　　　無小補下部議如所請六十一年十一月¶
世宗憲皇帝御極授湖廣總督雍正元年正月丁母憂¶
命在任守制并停陛見宗仁疏請停給¶
恩詔應得本身妻室封典及廕為父毋求¶
諭祭得¶
㫖俞允仍給封廕尋¶
<pb:KR2m0053_WYG_213-3a>¶
賜孔雀翎四月疏言湖廣素稱俗薄民刁兵驕吏玩細究¶
　　　其故皆由文武大員向所属官弁索取陋規節禮¶
　　　州縣必至横徴私派武弁必至虚兵冒餉兵民挟¶
　　　此逞奸員弁不敢過問臣今槩行禁革不許文官¶
　　　有私派武弁有扣冒之弊庻兵民不得藉詞逞私¶
　　　驕悍之習兾可黙化潜消再兩湖地方鹽價逐漸¶
　　　増長窮民每興嗟怨揆厥所由各官多貪鹽規商¶
　　　人借此長價即如總督衙門鹽規漸次加至四萬¶
<pb:KR2m0053_WYG_213-3b>¶
　　　從前一錢一包之鹽今則公然昂貴至一錢五六¶
　　　分不等臣今盡革鹽規令商人減價出售以恵窮¶
　　　民俾地方漸有起色至於嚴禁官宦富户囤積止¶
　　　令商販往來俾米價漸平與力行保甲稽查匪類¶
　　　等件皆臣職分應行之事不敢一一𤨏陳得¶
㫖覧爾所奏朕深嘉悦在他人猶聼其言而觀其行至於¶
　爾則信而不疑斯乃全楚地方否極而㤗之機也五月¶
　　　疏荐廣東南海知縣宋瑋陞湖南寳慶知府廣州¶
<pb:KR2m0053_WYG_213-4a>¶
　　　左衛守偹范宗堯改補湖北漢陽知縣得¶
㫖姑允所請後勿踵行又疏言俸工一項乃¶
　　朝廷禄養官役之恩豈可任意飭捐以填貪壑湖廣¶
　　　州縣以上俸工報捐已經十有餘年總無分厘給¶
　　　發責成官役枵腹辦事焉能禁其不需索閭閻今¶
　　　自雍正元年起一切官役應支俸工臣俱令各照¶
　　　額編支領俾均沾實恵從前凡有公事無一不令¶
　　　州縣分捐實皆派累百姓臣通長核算但令州縣¶
<pb:KR2m0053_WYG_213-4b>¶
　　　於所得加一耗羡内節省二分解交藩司以充一¶
　　　切公事之費此外絲毫不許派捐近奉部文又将解¶
　　　部餘平一分¶
恩賜免觧承辦公事更得有餘况節禮陋規槩行禁革則¶
　　　州縣亦易於補苴從前&KR0220;空矣得¶
㫖所言全是一無瑕疵勉之尋以病請以子榆林道文乾¶
　　　隨任終養¶
詔加文乾按察使銜馳驛速赴並¶
<pb:KR2m0053_WYG_213-5a>¶
遣御醫診視七月疏言湖北糧道管理全省漕運兵糈一¶
　　　嵗中計有半年公出舊設驛鹽道管全省驛逓號¶
　　　船應付勘合火牌淮鹽到楚盤騐察私督運額銷¶
　　　引目職守逈異康熈五十八年依前督臣滿丕奏¶
　　　以驛鹽道歸併糧道似未妥協請復設以専責成¶
　　　下部議行九月疏言襄陽府属之樊城鎮五方雜¶
　　　處商賈輻輳奸宄易以潜踪請移㐮陽府同知駐¶
　　　樊城弹壓從之又言清净盗源稽察窝賭窩逃法¶
<pb:KR2m0053_WYG_213-5b>¶
　　　莫善於力行保甲臣到任後即通飭所属令紳衿¶
　　　兵役與齊民一體鱗次挨編保甲不許脱漏一户¶
　　　聨絡守望百姓稱便誠恐州縣奉行不得法今專¶
　　　委本管道員稽察如有未盡合法之州縣即令指¶
　　　示照式編次擇其善者另予優奨得¶
㫖此論甚好凡舉行一法必示以勸惩方期有效耳二年¶
　　　正月疏言立社倉實係羙政臣與各官加意講求¶
　　　先擇地建倉然後勸捐榖本出納聼民自主不許¶
<pb:KR2m0053_WYG_213-6a>¶
　　　官吏㑹計侵肥並立奨掖尚義之典士民咸踴躍¶
　　　争先江夏武昌蒲圻等二十州縣各建倉三五十¶
　　　所不等約共捐榖本将三十萬石效騐已著臣又¶
　　　傳湖南循此成法施行得¶
㫖據奏社倉一事於各省中爾先成創始之功殊可褒嘉¶
　　　三年六月¶
諭奨督撫諸臣中居官行已可風有位者加宗仁太子少¶
　　　傅銜七月卒於官年六十有五遺疏入得¶
<pb:KR2m0053_WYG_213-6b>¶
㫖楊宗仁敬慎持躬亷能供職効力年乆懋著勤勞自簡¶
　任總督以來潔已奉公孤介端方始終一節忽聞溘逝¶
　朕追念良臣深為悽惻難釋於懷應沛特恩以示優眷¶
　加贈少保並給騎都尉世職准襲二次仍察例予䘏¶
賜祭𦵏諡曰清端¶
御製像贊有亷潔如冰耿介如石句八年入祀賢良祠文¶
　　　乾仕至廣東巡撫自有傳¶
　　　　蔡良¶
<pb:KR2m0053_WYG_213-7a>¶
　　　蔡良漢軍正白旗人祖士英順治年間官漕運總¶
　　　督自有傳父毓茂康熈九年補佐領二十一年授¶
　　　叅領二十五年從征噶爾丹逾年擢京口副都統¶
　　　四十五年高家堰下濬河築堤偕都統孫查齊等¶
　　　往督工四十七年卒¶
賜祭𦵏良由閒散於康煕四十二年授佐領四十八年授叅¶
　　　領駐防福州五十八年遷浙江台州副将雍正二¶
　　　年七月¶
<pb:KR2m0053_WYG_213-7b>¶
詔直省副将以下游擊以上員弁輪流來京視其漢仗弓¶
　　　馬以辨優劣十一月良於箭亭引¶
見射箭¶
命發往陜西四年四月補漢中副将六月遷延綏總兵八¶
　　　月調江西南贛總兵九月擢福州将軍五年二月¶
　　　奏言閩省四旗披甲人等臣現在訓練鎗箭務令¶
　　　精熟行走不許怠惰其不能節省行事不合者盡¶
　　　力整頓更有兵丁之弟男子侄雖係壮丁尚未披¶
<pb:KR2m0053_WYG_213-8a>¶
　　　甲游手好閒遇事生風自以閒散無人約束官長¶
　　　亦慢不稽查今飭令各旗協恭領防禦驍騎校等¶
　　　官将壮丁内力可營生者任其自贍仍不時查察¶
　　　其餘皆帯領習學鎗箭稽查出入行走之處若技¶
　　　藝嫻熟毫無過犯遇有甲出即選擇頂補倘不肯¶
　　　習學而又為非雖本家甲出亦不准頂補仍責成¶
　　　父兄親族勸其悔改既開其上進之路又示以不¶
　　　能得甲之勢則知法者更加勉勵即㳺手亦不敢¶
<pb:KR2m0053_WYG_213-8b>¶
　　　為非矣得¶
㫖此奏甚屬可嘉但務實力為之加勉勿懈六年四月奏¶
　　　言閩省駐防習氣不好臣留心體察實力挽回至¶
　　　節儉所以省財亦以惜福毎於操演地方諄切曉¶
　　　諭務敦節儉禁紛華近來奢靡漸歛再如賭博酗¶
　　　酒尤為不法先飭四旗該管官嚴行約束又每旗¶
　　　派撥官一員領催數名各按所管稽查得¶
㫖嘉奨十一月叅奏左營副将金國泰右營㳺擊呉廷元¶
<pb:KR2m0053_WYG_213-9a>¶
　　　酗酒不職¶
詔革二人職¶
諭内閣曰將軍蔡良覽其陳奏具見實心辦事伊名下有¶
　代父應賠銀兩特加恩免其賠補以示眷注七年三月¶
　　　奏言駐防兵丁向年賭風甚熾已嚴飭查訪又于¶
　　　八旗派出領催四十名臣標四營派出百隊二十¶
　　　名毎月一換責令専管查拏今賭風亦覺歛息風¶
　　　俗人心可漸轉移再查駐防報逃者甚多大半皆¶
<pb:KR2m0053_WYG_213-9b>¶
　　　係所買民人此軰原無根底無知兵壮只圖身價¶
　　　無幾可得人用犯逃在外為匪不免株連前奉¶
諭㫖嚴禁旗下不許擅買民人臣凛遵¶
聖諭飭令只許八旗兑買其從前所買民人如果安分准¶
　　　其留用倘有犯逃者即係自回亦必令其交還原¶
　　　中保領去收回身價仍委協領一員尃司其事或¶
　　　徇私容隠本犯照例治罪官以失察糾恭領催一¶
　　　體連坐得¶
<pb:KR2m0053_WYG_213-10a>¶
㫖照所奏實力整頓開導毋得始勤終怠六月¶
上諭蔡良訓練約束兵丁勤慎得法福州駐防營伍大為¶
　整理著調補廣東将軍九月奏言廣州駐防兵壮向樂¶
　　　游嬉往往不能安分臣於較閲聚集時靣為曉諭¶
　　　操差務要精勤使令必聴管束進退合乎規矩上¶
　　　下須别尊卑俾人人知法紀當遵惡習當改其壮¶
　　　丁人等俱飭不時稽查勿令外出閒㳺使之學習¶
　　　技藝再查廣州五方聚㑹地當濱海最易藏奸前¶
<pb:KR2m0053_WYG_213-10b>¶
　　　任將軍石禮哈編設保甲實為清弊之要但民人¶
　　　雜處則其來厯眷口悉應填註更有如鑲黄旗兵¶
　　　壮住居正黄旗汛地者或係租賃彼旗房屋在住¶
　　　址原難畫一編入保甲自應聴其查㸃而本旗該管¶
　　　人員亦應赴彼稽查不得置之不問則逃人可漸¶
　　　稀少得¶
㫖所奏二條可嘉再如奢靡之習尤當加意訓誡此為養¶
　兵根本之道慎勿稍忽九年十二月卒¶
<pb:KR2m0053_WYG_213-11a>¶
予祭葬如例諡勤恪十年二月¶
上以将軍蔡良與提督張起雲總兵蘇大有魏國翥皆素¶
　　　有賢聲勤勞王事宜在賢良之列¶
命直省建祠祀之¶
　　　　魏經國¶
　　　魏經國漢軍正白旗人由熱河把總累遷至守偹¶
　　　康熈五十年¶
特擢通州副将¶
<pb:KR2m0053_WYG_213-11b>¶
上以經國家貧¶
賜銀五百兩¶
命子姪隨任五十七年擢江南蘇松水師總兵五十八年¶
　　　調天津縂兵六十年六月遷湖廣提督赴熱河請¶
訓適兵部引¶
見大選官員¶
上命經國近前令舉所知¶
命㑹同歩軍統領選京營守偹千縂帯楚補用雍正元年¶
<pb:KR2m0053_WYG_213-12a>¶
　　　奏稱到任後将一應陋䂓盡行裁革飭令各營修¶
　　　器械勤操練得¶
㫖湖廣通省被五六庸夫敗壞賴爾一人幸保無事厥功¶
　不小三年加太子少傅調補江南松江提督尋加兵部¶
　　　尚書銜世襲騎都尉四年疏言江省竊案較他省¶
　　　獨多縁財賦之區商旅輻輳加以支河小港易於¶
　　　藏奸晝潜夜出難以稽查臣設巡船遣目兵輪流¶
　　　巡緝并飭通省水陸各營一體巡查盗風庻可息¶
<pb:KR2m0053_WYG_213-12b>¶
　　　得¶
㫖該管協營悉飭令寔力為之五年八月疏言臣子湖廣¶
　　　提標中營守偹魏瓆荆門營遊擊魏琨奉¶
㫖命臣携至江南以逰擊守偹題補臣長子魏瓆業荷¶
特恩准補臣標中营守偹請以次子魏琨¶
賜補泰州營逰擊臣感¶
聖主矜憐令臣父子同任一方是以冒昧題請下部議從¶
　　　之十二月奉¶
<pb:KR2m0053_WYG_213-13a>¶
㫖魏經國由末弁屡次超遷用至提督朕聞伊在楚聲名¶
　甚好加恩優待因松江地方𦂳要将伊調補乃伊沽名¶
　釣譽求悦於人以致湖廣營務廢弛即在松江從未奏¶
　地方利弊一事亦未舉劾一人所長不過操守一莭其¶
　属官弁賢不肖皆相安而昵愛之故京師稱道者多¶
　觀其行事實足為政事人心之害著革太子少傅尚書¶
　銜並世職回京另用六年授鑲紅旗漢軍都統七年正¶
　　　月署直𨽻古北口提督閏七月請改石匣營逰擊為¶
<pb:KR2m0053_WYG_213-13b>¶
　　　順義營逰擊石匣營中軍守偹為順義營中軍守¶
　　　偹並増撥兵丁三百名駐順義移漕河把縂駐牛¶
　　　欄山順義把搃駐楊各荘從之九月疏言熱河一¶
　　　帯地方路通各口建立¶
行宫四方貿易絡繹不絶近省貧民俱托足餬口臣親厯¶
　　　河屯營十汛見人烟稠宻户口殷繁外來㳺民蝟¶
　　　集㳺閒滋事者不少理事同知一員約束難周熱¶
　　　河迤東一百八十里地名八溝接連䝉古行商多¶
<pb:KR2m0053_WYG_213-14a>¶
　　　聚於此最為繁雜請増設通判巡檢等官與同知¶
　　　分管東河西河部議從之八年二月疏言武職親¶
　　　丁名粮前經河東督臣田文鏡奏准馬歩各半各¶
　　　省一體遵照臣查各省營制大率馬二歩八然有¶
　　　馬糧甚少僅供差防者有祇設守糧無馬糧者有¶
　　　設馬歩戰糧無守糧者如武職親丁名糧俱准馬¶
　　　歩各半行之河東二省自必相宜若槩以為例似¶
　　　難通行請将馬糧甚少與祗設守糧之營按馬歩¶
<pb:KR2m0053_WYG_213-14b>¶
　　　各半之&KR0190;以二歩扺一馬聼提鎮臣酌定至扵祇¶
　　　有馬歩戰糧並無守糧如古北提標石匣新營各¶
　　　員所食歩戰糧較之馬糧祇少草豆乾銀其餉数¶
　　　無異似應照馬二歩八留作養糧亦與馬歩各半¶
　　　之数相等一變通間實於軍務有禆得¶
㫖覽魏經國所奏有不得不因地制宜之勢其言甚為明¶
　晰著直省督撫提鎮各就本地营伍情形議奏並下部¶
　　　知之八月疾作¶
<pb:KR2m0053_WYG_213-15a>¶
遣御醫齎藥往視十月卒遺疏入¶
諭曰魏經國厯練營伍操守潔清向䝉¶
聖祖仁皇帝深恩由㣲弁用至湖廣提督朕復授以松江¶
　𦂳要之任伊居官謹飭砥礪亷隅但遇事瞻徇兼有罷¶
　軟之習是以調取來京切加訓誨上年用為古北口提¶
　督遵朕指示辦理妥協無忝封疆之寄今聞溘逝深可¶
　憫惻應得䘏典察例具奏尋¶
賜祭𦵏如例諡僖恪¶
<pb:KR2m0053_WYG_213-15b>¶
　　　　楊文乾¶
　　　楊文乾漢軍正白旗人湖廣總督宗仁之子由監¶
　　　生効力永定河工康熈五十三年授山東曹州知¶
　　　州五十七年遷東昌府知府六十一年卓異遷陜¶
　　　西榆林道雍正元年加按察使銜¶
命隨父任侍疾三年正月授河南布政使三月奏言山東¶
　　　曹州西南之桃園集壤接七縣係山東河南直𨽻¶
　　　交㑹之區距城遼逺巡察難周奸民朝此暮彼出¶
<pb:KR2m0053_WYG_213-16a>¶
　　　沒無常請以曹州州同移駐弹壓如所請行四月¶
　　　擢廣東巡撫¶
賜孔雀翎及冠服鞍馬尋丁父憂¶
命在任守制十二月奏言臣自楚赴粤途中聞告休布政¶
　　　使朱絳倚與總督孔毓珣姻親&KR0635;帑三萬餘両交¶
　　　代未清即嚴飭作速賠補¶
諭曰司庫此項挪用孔毓珣曽經奏過爾等封疆大吏惟¶
　宜一心一徳以和為主切勿聴信属員&KR0272;閒之言以致¶
<pb:KR2m0053_WYG_213-16b>¶
　好惡参差文乾又奏言臣抵任後查盗案塵積請概為¶
　　　速結¶
諭曰盗案非命案可比命案遲延拖累無辜固属不宜若¶
　因監斃者多遂立意輕縱盜犯尤為不可此事朕難批¶
　諭况亦非摺奏完結之事倘慮積案拖累在汝秉公嚴¶
　催詳情度理而為之孔毓珣扵緝捕盜賊甚為盡力彼¶
　擒之汝縱之恐汝難當此論縱虎歸山豈為仁政此等¶
　作為非積隂功乃大壊徳行事也若不加意斟酌萬萬¶
<pb:KR2m0053_WYG_213-17a>¶
　不可四年四月疏言廣東省城盜賊甚多非編保甲不¶
　　　能清理旗兵與民人連居臣擬㑹同将軍不論滿¶
　　　漢兵民逐以編查省㑹奸匪既清各府州縣可漸¶
　　　舉行盗風庻少息¶
諭曰此見甚好弭盗之法此為探本窮源之上䇿也又疏¶
　　　言廣東去嵗薄收今春米價日増臣委員赴廣西¶
　　　買榖運糶詎有鑲黄旗披甲閻尚義等誘集多人¶
　　　赴厰搶榖毆傷監糶官旗兵等赴将軍衙門喊禀¶
<pb:KR2m0053_WYG_213-17b>¶
　　　将軍李杕令赴臣衙門講説尚義等即擁至臣衙¶
　　　門及臣拿獲数人李杕令臣釋放臣未聴從又嘱¶
　　　理事同知汪苕文求從寛完結杖身膺重任不能¶
　　　約束兵丁事闗旗兵鼓衆乞¶
皇上欽差大臣來粤確審定擬¶
上命禮部右侍郎塞楞額兵部左侍郎阿克敦往審得寔¶
　　　杖及尚義等俱論罪如律十一月疏言廣東民納¶
　　　糧俱用老户臣令改立的名今各属申報或因墾¶
<pb:KR2m0053_WYG_213-18a>¶
　　　買過割之際就本名註冊或赴縣完糧時問明辦¶
　　　糧人的名登於原冊老户下百姓始知改立的名¶
　　　則已身完賦後他人未完者不至累及且就糧管¶
　　　業不致詭寄飛灑諸弊争先開報一二年後通省¶
　　　俱可改註至丁銀自康熈五十年審定後不復加¶
　　　額廣東丁隨糧辦者已十之四五其未隨糧辦者¶
　　　令布政使確查将丁銀盡歸地糧永免無糧徴銀¶
　　　之累得¶
<pb:KR2m0053_WYG_213-18b>¶
㫖嘉奨十二月䟽言廣東地狹人衆米不敷食積貯宜豫¶
　　　今現存倉榖百六十餘萬石存七糶三毎年出榖¶
　　　五十萬石春夏二季兵丁於糶三榖内碾撥三十三¶
　　　萬餘石僅存十七萬石臣為民食乆逺計應酌量¶
　　　要地加貯二百餘萬石擇水陸總口可達数州縣¶
　　　適中之地建倉貯榖有需即可撥運䟽入下九卿¶
　　　議僉以濱海地不宜收貯以致浥爛惟恵潮瓊三¶
　　　府僻處海隅遇歉嵗輓運維艱潮属之海陽加貯¶
<pb:KR2m0053_WYG_213-19a>¶
　　　榖十萬石潮陽加貯榖八萬石程鄉加貯榖六萬¶
　　　石饒平加貯榖二萬石惠属之海豐加貯榖二萬¶
　　　石瓊属之瓊山加貯榖六萬石得¶
㫖依議又奏言秋審緩决人犯雖非可矜亦不至情寔請¶
　　　将三次緩决者减等發邉逺為民¶
諭曰朕甚不取汝此奏且恐汝務小而遺大寛嚴不得其¶
　宜朕甚憂之大凡應嚴者既不能嚴則應寛者必不能¶
　寛果能以公忠血誠對越天地神明刑所當刑即决人¶
<pb:KR2m0053_WYG_213-19b>¶
　亦造福之事何况其他四年四月奏言粤省辦公銀¶
　　　每年六七萬兩向扵火耗提用臣商同督臣及¶
　　　司道等将可省者盡裁必不可少之項約需四萬¶
　　　兩查民間置産推糧過割例有州縣公費又奉裁¶
　　　衛所屯糧陋規兩項均可提作公用無用冄藉火¶
　　　耗又各官養亷一項州縣徴収火耗每両加一其¶
　　　實連戥頭併封積零合筭一錢三四分不等許觧¶
　　　司平頭三分并繳二三分為修戰船及按察使道¶
<pb:KR2m0053_WYG_213-20a>¶
　　　府㕔員養亷每兩净存五六分留作州縣養亷其¶
　　　解司平頭共三萬両有竒除毎両撥三釐為布政¶
　　　使衙門工食外督撫藩司各得養亷銀九千餘兩¶
　　　俱足用¶
諭曰但務得中為是若暫邀一時之名使將来至扵難措¶
　非善舉也民情亦不可令至驕慢属員亦不可令至窘¶
　乏天下事惟貴一平所以古人有平治天下之語若一¶
　偏之見致逺恐泥故君子不為利不十不變法害不十¶
<pb:KR2m0053_WYG_213-20b>¶
　不易制似此通盤更移之舉必徹始徹終籌畫妥當而¶
　為之慎毋逞一時之興而輕舉也五年三月乞假𦵏父¶
允之七月福建巡撫常賚䟽恭文乾徴收太平粤海闗稅¶
　　　設立専行得銀二十餘萬兩致夷船進口無行承¶
　　　㰖去嵗将夷人銀豫行加一扣收得銀四萬三千¶
　　　餘兩及上餉復毎両抽分銀三分九厘令六専行¶
　　　先繳又發銀數萬兩於他處買湖絲茶葉等物貯¶
　　　如升行勒令賣完方許各行買貨所以商船稀少¶
<pb:KR2m0053_WYG_213-21a>¶
上以常賚所奏銀數未晰洋行貿易外楊文乾冄有見小¶
　　　漁利之處㩀寔入告嗣常賚疏稱粤海闗稅額毎¶
　　　年四萬有竒雍正四年楊文乾奏報連羡餘九萬¶
　　　有竒臣細訪寔十五萬兩抽分夷人銀二萬餘兩¶
　　　賄縱紅黄紬縀出洋得銀萬両扵畨銀不論是否¶
　　　買貨先加一扣收得銀四萬餘両此係例外之求¶
　　　復選洋船竒巧之物入署令所派尃行賠價計銀¶
　　　二萬餘兩又交鹽商銀萬九千作二萬兩營運生¶
<pb:KR2m0053_WYG_213-21b>¶
　　　息此見小漁利處也疏入得¶
㫖從來操守二字寔難得其人在楊文乾自以為不闗國¶
　計民生設法巧取名寔兼收不知人之耳目如何能欺¶
　所謂弄巧成拙若不改悔立見名寔俱敗耳尋¶
諭楊文乾曰洋行一事確鑿可㩀汝意以為巧取暗獲名¶
　寔兼收殊不知人之耳目難瞞但一圖利誰肯心服汝¶
　既巧取獲利而居清官之名属員亦必令有巧利方可¶
　禁其婪取否則雖令不從此干係属員生效尤之心也¶
<pb:KR2m0053_WYG_213-22a>¶
　至於百姓汝曽經奏朕粤人惟利是視身命皆視為次¶
　汝一狥利則百姓孰肯感服聼從耶為督撫大吏者既¶
　失属員百姓之心而欲令地方就理豈可得乎汝若不¶
　深自愧悔痛改前非必至噬臍不及矣八月¶
上以福建州縣倉庫&KR0220;空甚多¶
命文乾同浙江觀風整俗使許容吏部郎中鄂彌達内務¶
　　　府員外郎伊拉齊往查文乾疏奏閩省八府中惟¶
　　　福泉漳三府最要福州府臣就近委盤漳州府擬¶
<pb:KR2m0053_WYG_213-22b>¶
　　　委候補知府潘體豐署印盤查郎中鄂彌達督察¶
　　　泉州府擬委候補知府劉而位署印盤查員外郎¶
　　　伊拉齊督察延平府擬委建寕府知府莊令翼盤¶
　　　查其建寧府另行委員盤查其餘府州擬扵候補¶
　　　知府同知内暫委署盤查所報無&KR0220;空州縣亦恐¶
　　　那新掩舊必将各員交錯調用本身一&KR0272;原地諸¶
　　　弊盡露¶
諭曰料理頗好竭力為之文乾又奏言各州縣聞盤查信¶
<pb:KR2m0053_WYG_213-23a>¶
　　　紛紛買補興化府倉榖已買足延建邵等府素産¶
　　　米榖今嵗年景亦佳現責令速補漳泉福等府素不¶
　　　産米入秋雨稍缺請寛限陸續買足逾限冄叅究¶
諭曰買足者與未買足者原經&KR0220;空即属一體豈可因其¶
　現在買足與否而分别之耶若如此不論居官之賢否¶
　止㸔地方豐歉竟論造化而已爾此請㫖大謬矣朕意¶
　無他将通省人員於此倉榖一案内查其好者概留劣¶
　者概去此二句乃朕本意要在爾等秉公論人辦理朕¶
<pb:KR2m0053_WYG_213-23b>¶
　亦難以詳&KR0662;指示總期通盤還朕一是字或能與不能¶
　闗保爾一生榮辱㸔汝之福量何如耳九月疏稱臣在¶
　　　閩聞廣南韶道林兆惠採買木料被刼又聞有盗¶
　　　數百搶龍門營七子汛軍噐恣刼鄉村署督臣阿¶
　　　克敦令地方官從寛批結高州府電白縣山内聚¶
　　　盗千餘白日沿村行刼又聞将軍標兵張萬良窝¶
　　　盗分賍署撫常賚咨提将軍石禮哈袒䕶嘱令審¶
　　　作誣良又常賚署中被盗将¶
<pb:KR2m0053_WYG_213-24a>¶
御賜奏摺匣之鎻鑰失去而借用将軍之鑰彼此隠匿盗¶
　　　風日熾乞¶
敕諭督臣孔毓珣通飭文武勒限嚴緝¶
諭曰如此據寔陳奏方是汝若身在廣東又未必如此直¶
　達也十二月文乾查明福建倉庫官虧者勒追完補民¶
　　　欠者陸續催徴無可着追及平糶存價採買不敷¶
　　　者令前任巡撫毛文銓賠補詳悉入奏¶
上以文乾秉公辦理毫無瞻顧¶
<pb:KR2m0053_WYG_213-24b>¶
命從優議叙部議隨帶加二級又疏稱閩省八府一州知¶
　　　府同知通判州縣共八十員前後恭革改教休致¶
　　　五十餘員其倉庫無虧居官尚好之縣令十餘員¶
　　　俱交錯調用不使仍原任致滋弊端所出之缺扵¶
　　　先後¶
命發人員内量才題補惟是邉海重地俗悍民刁新補各¶
　　　官多係初任若責其典守倉庫則有餘資其治理¶
　　　繁劇則不足乞¶
<pb:KR2m0053_WYG_213-25a>¶
皇上冄將熟諳民事者發數員交督撫於𦂳要縣缺補用¶
　　　可收得人之效得¶
㫖此奏可嘉之至尋¶
諭各省督撫除川陜雲貴廣西外每省於厯任年乆知縣内¶
　　　擇謹慎敏練者一員一靣具奏即行咨送閩省令¶
　　　該督撫酌補𦂳要縣缺六年二月疏恭廣東布政¶
　　　使官達用幕友謝禹臣招摇納賄三月䟽叅署巡¶
　　　撫阿克敦勒索暹羅國船户葉舜徳規禮銀兩¶
<pb:KR2m0053_WYG_213-25b>¶
詔革官達及阿克敦職¶
命文乾同總督孔毓珣㑹訊未及訊文乾卒得¶
㫖楊文乾才識優長辦事勤敏簡任巡撫以來寔心供職¶
　粤海地方正資料理伊自閩回粤五月間即患畏風心¶
　煩之症而急公心切力疾辦理不以病状奏聞洵属殚¶
　力封疆之臣其心寔可憐惜今聞溘逝深為憫惻應得¶
　䘏典察例具奏楊文乾柩櫬起程之日着省城官吏齊¶
　集奠送所過廣東地方文武官員親往奠醊並遣人䕶¶
<pb:KR2m0053_WYG_213-26a>¶
　送其别省經過州縣亦着地方官照㸔尋¶
賜祭𦵏如例¶
　　　　石禮哈¶
　　　石禮哈漢軍正白旗人父文焯官至禮部尚書自¶
　　　有傳禮哈初任直𨽻正定府同知尋援例捐納道¶
　　　員雍正元年改授正定協副将二年遷貴州威寕¶
　　　鎮總兵三年署貴州巡撫¶
上以其年少屡加¶
<pb:KR2m0053_WYG_213-26b>¶
訓諭先是雲貴總督髙其倬奏准移大定協弁兵分駐廣¶
　　　順州所属長寨&KR0210;貢羊城&KR0749;等處四年四月長寨¶
　　　狆苗阿革阿紀等糾衆楊言不容安設營汛壘石¶
　　　阻路總督鄂爾㤗調兵𠞰撫禮哈偕提督馬㑹伯¶
　　　親往督兵進擊直搗長寨擒阿革阿紀及其黨阿¶
　　　搗阿撈七十餘人&KR0210;貢羊城&KR0749;五十七寨均乞降¶
　　　乃宣諭悉歸故業安營設汛而還事¶
聞¶
<pb:KR2m0053_WYG_213-27a>¶
詔奨禮哈臨事果敢交部議叙加三級並¶
賜還其父文焯巡撫原職互見文焯傳五月擢廣州将軍¶
　　　十一月抵任遣員採買廣西米石接濟旗營自偹¶
　　　銀一萬両充運脚費部議叙加二級五年六月以¶
　　　遵¶
㫖㑹鞫道員李濱抹頸玷職一案誣聼供詞指稱巡撫楊¶
　　　文乾逼勒所致奉¶
諭詰責六年三月楊文乾疏奏署羅定州知州李達徳因¶
<pb:KR2m0053_WYG_213-27b>¶
　　　清查肇慶府知府楊以寧虧項至将軍署謁見石¶
　　　禮哈不能以禮貌接待縱役凌辱¶
上原其過猶小免究七月¶
諭曰石禮哈與楊文乾皆實心任事之大臣但恃才自用¶
　俱欠和平二人不睦於地方無益石禮哈着調補福州¶
　将軍十二月¶
欽差通政使留保等至廣東疏劾石禮哈在廣州日於正¶
　　　白旗另户壮丁小衛屡犯窃逃並不緝拏治罪又¶
<pb:KR2m0053_WYG_213-28a>¶
　　　標兵朱國用等肆名為盗石禮哈既不将失察各¶
　　　官㩀實查叅竟扶同倒提年月詳革名糧應治其¶
　　　徇情疎縱之罪¶
詔該部嚴察議奏尋議照溺職例革職從之七年正月¶
特授鑲白旗漢軍都統七月以大軍分路進𠞰凖噶爾¶
命石禮哈為北路叅賛大臣十三年還京補鑲紅旗漢軍¶
　　　都統乾隆二年奉¶
　㫖石禮哈每以不知為知舉止乖張不勝其任着革去¶
<pb:KR2m0053_WYG_213-28b>¶
　　都統在散秩大臣上行走不必食俸四年以不勉力¶
　　　行走¶
　命革職發往軍䑓効力贖罪七年釋還十二年卒¶
　　　　孫國璽¶
　　　孫國璽漢軍正白旗人康熈六十年進士雍正元¶
　　　年㨂發河南以知縣用補鄢陵縣知縣遷禹州知¶
　　　州四年八月擢開封府知府¶
特命専摺奏事九月調浙江杭州府知府六年二月擢福¶
<pb:KR2m0053_WYG_213-29a>¶
　　　建汀漳道十月調臺灣道國璽疏言臺灣諸臣例¶
　　　不挈眷臣母止臣一子孀居苦節衰老龍鍾現居¶
　　　漳郡乞准臣每嵗内渡省視一二次仍即馳赴任¶
　　　所奏入¶
上嘉之即調鹽驛道七年閏七月遷按察使十月擢山東¶
　　　布政使先是國璽自漳州赴任途次有持署浙江¶
　　　巡撫蔡仕舢名簡凂轉托學政程元章闗預試事¶
　　　者國璽叱之不以¶
<pb:KR2m0053_WYG_213-29b>¶
聞至是事覺¶
上責之曰凡為臣子者惟當勉一公誠事事無欺無隠與¶
　君上一徳一心為要朕因觀汝可成大噐所以不次擢¶
　用諒汝必不負朕也然每遇與汝共事之同寅上司等¶
　偶一言及未有不稱道汝者朕少渉疑料汝必由俯仰¶
　浮沉取悦干譽之所致今果然矣朕深為之寒心如蔡¶
　仕舢凂汝轉託程元章一事在他人尚不肯欺隠而據¶
　寔奏聞於朕不知孫國璽具何肺腑竟能隠忍而欺朕¶
<pb:KR2m0053_WYG_213-30a>¶
　似此不明大義不别重輕卑陋鄉愿小人之形態豈能¶
　受朕知遇之人物耶殊大失朕之期望矣國璽尋奏臣¶
　　　愚昧前因業經面叱並告知程元章未及㕘奏並¶
　　　非畏懼蔡仙舢敢為欺隠¶
諭另䟽補叅並¶
敕蔡仕舢明白回奏尋下部議仕舢降一級調用九年四¶
　　　月授國璽大理寺少卿旋署浙江布政使十月署¶
　　　河東副總河十年十月以河東總督田文鏡患病¶
<pb:KR2m0053_WYG_213-30b>¶
命國璽協辦十一月署河南巡撫十一年七月擢左副都¶
　　　御史九月暫署江蘇巡撫十一月署吏部侍郎乾¶
　　　隆元年擢兵部侍郎三年四月授安徽巡撫八月¶
　　　疏言安徽蕪湖鳯陽兩闗蕪湖闗不徴米税鳯陽¶
　　　闗因毗連江廣販運者多以故按數收課此向例¶
　　　也臣按本年被旱之鳯滁六泗等府州距鳯陽為¶
　　　近請将米榖課稅自本年八月至明嵗正月照蕪¶
　　　湖闗例免其徴収商賈趨利若鶩势必踴躍轉輸¶
<pb:KR2m0053_WYG_213-31a>¶
　　　似於民食更為通裕得¶
㫖所奏甚是寛徴之期應相其情形何必限以五月耶十¶
　　　月疏言本年江南鄉試輪臣監臨應試舉子萬七¶
　　　千六百有竒入場不遵條約争先闘㨗不聽唱名¶
　　　搜檢給卷後任意遊行多搶號板東西喧嚷至第¶
　　　三場給題紙因人衆紙多印刷不及分給稍遲輙¶
　　　噪集至公堂下經臣再三勸諭立刻補給始各歸¶
　　　號舍夫讀書以養氣為先似此飛揚凌競士氣不¶
<pb:KR2m0053_WYG_213-31b>¶
　　　馴已可概見及収卷各官以違式卷呈請貼出多¶
　　　係正草不全或塗改卷靣姓名或正草全無公然¶
　　　題詩於後或於卷末列寫禀訴之語昔人云士先¶
　　　器識而後文藝器識既卑雖有文藝亦不足觀此¶
　　　皆教官平時漫無檢束以致士子倚恃青衿挟制¶
　　　官長習以為常至三年大比乃進身之階絶無敬¶
　　　慎顧忌之心即倖列科名¶
　　朝廷亦安所用之¶
<pb:KR2m0053_WYG_213-32a>¶
敕下學臣行令各學教官督率訓諭務使修文砥行共¶
　　相劘切至鄉試之期學臣詳慎遴選分别去取毋¶
　　使掛名士籍之徒濫竽徒滋喧競嗣後如不遵¶
　功令擾亂埸規本生懲革外将本學教官嚴行叅處¶
　　庶頺風可挽士習可端奏入¶
上以國璽據實直陳不避嫌怨下部議叙予紀録四年¶
　　卒¶
賜祭𦵏如例¶
<pb:KR2m0053_WYG_213-32b>¶
　　　三泰¶
　　三泰漢軍正白旗人曽祖内大臣華善以其先原¶
　　係蘇完人姓𤓰勒佳奏請改入滿洲籍詳華善傳¶
　　祖石文炳襲三等伯官福州将軍父觀音保任都¶
　　統三泰由藍翎侍衛洊授二等侍衛乾隆二十二¶
　　年四月遷正紅旗漢軍副都統十月陞吏部右侍¶
　　郎二十三年正月軍機處行走四月調户部左侍¶
　　郎六月¶
<pb:KR2m0053_WYG_213-33a>¶
詔三泰與尚書納穆扎爾赴西路軍營以叅賛大臣行¶
　　走學習軍務七月逆回霍集占自庫車敗遁定邉¶
　　将軍兆惠往擒𠞰¶
命納穆扎爾為靖逆将軍與三泰統索倫察哈爾及健¶
　　鋭營官兵往㑹兆惠軍兆惠軍至葉爾羌令副都¶
　　統愛隆阿侍衛奎瑪岱以兵來迎納穆扎爾遣愛¶
　　隆阿先還自與三泰奎瑪岱乘夜進期以黎明䟎¶
　　至兆惠軍營隨行二百騎猝遇賊三千被圍奎瑪¶
<pb:KR2m0053_WYG_213-33b>¶
　　岱死之納穆扎爾矢盡三泰墜馬徒歩接戰俱中¶
　　創陣歿¶
上嘉憫其忠毅贈三泰三等子爵並加恩授其兄祥泰¶
　　為散秩大臣尋¶
賜祭𦵏如例諡果勇入祀昭忠祠回部底定¶
上追悼納穆扎爾三泰¶
御製䨇義詩紀其事見納穆扎爾傳尋¶
命圖形¶
<pb:KR2m0053_WYG_213-34a>¶
　　紫光閣¶
　御製賛曰率二百人共詣軍營臨敵而退寧謂忠誠如¶
　　早聞信何致殞身不前不後失二賢臣子佛住襲世¶
　　　爵及散秩大臣現官阿克蘓領隊大臣¶
　　　　何立柱¶
　　　何立柱漢軍正白旗人初名鈞官副将時始改今¶
　　　名其先世居䝉古之烏嚕特部曾祖和濟格爾於¶
　　　天命七年來歸𨽻入漢軍遂姓何氏祖拜音達禮¶
<pb:KR2m0053_WYG_213-34b>¶
　　　襲三等輕車都尉世職厯官至廣州将軍以軍功¶
　　　晉襲一等輕車都尉並詳和濟格爾傳父何天培¶
　　　由廕生授佐領康熙三十五年扈¶
駕征噶爾丹授叅領雍正四年由江南京口将軍擢兵部¶
　　　尚書縁事鐫級補正白旗漢軍都統六年七月江¶
　　　蘓巡撫張坦麟鎮海将軍金以坦疏劾天培在将¶
　　　軍及署巡撫任内貪欵劣蹟¶
命刑部鞫訊得其營私壞法及鑚營年羮堯隆科多諸¶
<pb:KR2m0053_WYG_213-35a>¶
　　罪案擬斬監候乾隆元年¶
恩釋尋病故立柱於雍正七年降襲二等輕車都尉十¶
　　三年授三等侍衛累遷頭等侍衛乾隆十六年授¶
　　浙江嘉興協副将二十三年奉¶
㫖在頭等侍衛上行走六月授健鋭營翼長派往西路¶
　　軍營剿逆回霍集占二十四年副将軍富徳等敗¶
　　賊於阿爾楚爾立柱在事有功二十七年叙功給¶
　　雲騎尉世職併所襲為一等輕車都尉尋授湖北¶
<pb:KR2m0053_WYG_213-35b>¶
　　㐮陽鎮總兵三十一年調湖南鎮筸鎮總兵三十¶
　　三年二月擢雲南提督從将軍明瑞征𠞰緬甸¶
　　尋調貴州提督九月卒於軍營¶
　¶
　¶
　¶
　¶
欽定八旗通志卷一百九十九¶
